# Katar Islam Muzesi

![](museum-of-islamic-art1.jpg)

Katar İslam Müzesini ziyaret ettik. Mimarisi, iç dekoru çok güzel
olmuş (tasarımcı ünlü mimar I. M. Pei). İçinde denize doğru uzanan,
gemide hissi veren bir manzarası var. Biz pek müze gezmeyiz, ama
binayı görme açısından iyi oldu. Katarlıları da seyrettik. Müze
girişinde portatif, ufak bir bilgisayar veriliyor, bilgisayar müze
eserlerini kodunu girince gösteriyor, bir yandan eser hakkındaki bilgi
de aktarıyor. Bizim arkadaş baktı, orada gezen Katarlı Arap
çocuklardan biri aleti kurcalayıp alttaki işletim sistemine (windows)
girmiş, müze programı dışındaki öteki programlarla oynuyor. Çocuklar
her yerde aynı; kurcalamaya meraklılar. Biz de öyle yaptık; müze
gezerken Paint programında şekiller çizdik :) Girise de masa başında
görevli iki İngiliz koymuşlar (Katarlılar hiçbir iş yapmıyor, bütün
işlerde yabancılar istihdam edilmiş), aletleri geri verince 'ooh
goosh' havasında İngilizvarı bir takım teatrel yorumlar
yaptılar.

İslam'da tarihi bilimsel eserler bize en ilginç gelen
bölümdü. 7. yüzyıldan başlayarak, 3 kitadan, pek çok milletten eserler
görülüyor. Anadolu'dan çok şey var bu arada..Tavsiye ederim.

