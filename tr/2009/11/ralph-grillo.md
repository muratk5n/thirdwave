# Iste Osmanli

Grillo'nun Pluralism and the Politics of Difference kitabindan
derlenmistir

Eğer 'yönetimden' stabil bir idari sisteminin olduğu kastediliyorsa,
14. yüzyılın sonunda tüm Balkanların Osmanlı yönetiminde olduğunu
iddia etmek oldukca zordur. Bu periyotta Osmanlı hegemonyası bir
'vassallık' sistemı üzerinden egzersiz ediliyordu, ki sistemin
15. yüzyılın başında kendini fazla geniş satha yaydığı anlaşıldı,
İ. Beyazıt'ın Ankara Savaşı'nda yenilmesiyle Avrupa ve Anadolu'daki
vassal ülkeleri bağımsızlıklarını tekrar ilan ettiler [sf 77].

Pek çok açıdan Osmanlı İmparatorluğu tipik bir patrimonyal
devletidir. Weber Osmanlı'yı bahsettiğimiz kategoriye örnek olarak
seçmişti, ve zaten devletin kendini tarif ediş şekli, yaptığı vurgu,
sultanın mutlak pozisyonunu ve sarayın varlığını sosyal ilişkiler için
örnek gösteren bir haldedir. Sultan yönettiği halkın "çobanıdır", ve
yönettikleri onun "sürüsüdür". Osmanlı tebasına verilen isim
"reaya"nın Arapça dilindeki orijinal anlamı "otlaktaki koyun sürüsü"
kelimeleridir. Halk, ayrıca daha geniş anlamda da sultanın kölesidir
(reayanin ve toprakların sultana ait olması temel bir Osmanlı
kanunudur), ve reaya bu toprak üzerinde zenginlik üretmeye "mecbur"
durumdadır. Bu zenginlik devleti ve onun yöneticisini idame etmek için
kullanılacaktır. Böylece, bir "adalet çemberi" oluşturulur (o zamanki
ismiyle), bu çembere göre, yöneticiler halka "adalet" servisi sağlar
[..] ve karşılık olarak, yönetilenler devletin hayatta kalması için
gerekli zenginliği üretirler [sf 79].

Osmanlı uygulamaları, çoğunlukla toplumun temelini oluşturduğunu
ettiğini iddia ettiği prensipleri kendisi çiğner durumdaydı. Şeriata
göre müslüman ülkeler arasında savaş yasaktı fakat Osmanlılar bariz
şekilde komşu müslümanların topraklarını işgal edip ele geçirmiştir,
hatta bu eylemleri fetwalar üzerinden legalize etmeye de
uğraşmıştır. Şeriat, aynı şekilde, kardeş müslümanların
köleleştirilmemesini ve gayrı-müslümlerin müslüman yönetici altında
haklarını garanti ediyordu [..] fakat Osmanlılar devşirme sistemi
üzerinden yönetimleri altındaki hristiyan halkları rutin olarak
kölelik sistemine sokmaktaydı. [..] Bu uygulama 17. yüzyıla kadar
devam etti [sf. 82].

14'inci ve 15'inci yüzyılın ilk bölümlerinde sultan başvezirlerini
zamanın önde gelen müslüman ailelerinden seçmiştir, mesela müslüman
elit içinde anahtar bir konumda olan Çandarlı ailesinden [2] 1359-1499
arasında toplam altı kişi vezirlik görevi yapmıştır. İstanbul'un
fethinden sonra işler değişti: bu pozisyona kapıkulu seviyesinden
kişiler getirilmeye başlandı [sf 84].

Millet sisteminin yaptığı, ya da yapmaya çalıştığı, mevcut pek çok
etnik / dini grupları konsolide edip, üç veya dört geniş kategoriye
indirgeyerek, bir politik kontrol ve eylem sistemi yaratmaktı. Bu
toparlamanın kategorilenen grupların kendi içlerinde aslında varolan
farklılıklarını değiştirmekte etkisi neredeyse sıfır oldu. Mesela
Ermeni milleti kategorisine sapkınların (heretics) dahil edilmiş
olması bu iki grup arasında önceden mevcut, aktif kimlik
hissiyatlarını hiç değiştirmedi. Aynı şekilde Ortadoksluk altında
Yunan ve Slavik ritüellerin birleşimi Ortadoks kitle içindeki
farklılığı azaltamamıştır.

Müslüm ve gayrı-müslümler, yönetilenler olarak, Osmanlı yönetiminin
eşitsizliğini paylaşıyorlardı, fakat bazıları resmi olarak
bazılarından daha az 'eşit' idi. [..] Gayri-müslümler onları
inananlardan ayıran değişik giysiler giymek zorundaydı, ayrıca ata
binmeleri ve silah taşımaları yasaktı. Ek olarak, kıliselerinin camiye
çevirilme ihtimali olmasına (ve bunun pek çok kez olmasına) rağmen,
kendilerinin yeni kılise yapması yasaktı. Tek yapabildikleri çürümekte
olan mevcut kıliseleri onarabilmekten ibaretti.

Ingrao'ya göre Osmanlı sultanları arketipik oriyental
despotlardı. Teoride herşey ve herkes hakkında mutlak güçleri olduğunu
iddia ediyorlar, ama pratikte imparatorluğun nasıl işlediği hakkında
ilgi göstermiyorlardı [3], onları tek ilgilendiren yönettikleri
yerlerin onlara kesintisiz gelir ve asker sağlamalarıydı. Yönetim
"normatif" olmaktan ziyade "çıkarımcı (extractive)" bir
yapıdaydı. [..]

Bu ilgisizlik, Ingrao'ya göre iki şeye sebep oldu: her yere yayılan ve
20. yüzyıla kadar etkisini süredüren bir geri kalmışlık, yolsuzluk
(rüşvet) ve dilşel, kültürel öbekleşme / sekteryenlik. [Fakat]
I. Dünya Savaşı sonunda ulus-devlet sisteminin, işlemediği tamamen
ispatlanmış (discredited) Osmanlı modelinin yerine geçmesindeki asıl
sebep, çok etnikli bir yapıda insanların bir şekilde beraber
yaşıyabilmeleri değil, artık o modelin diğer, herkesçe bilinen diğer
ögesi, kangrenleşmiş / bozulmuş / işlemez (patently disfunctional)
Türk politik kurumlarıyla özdeşleştirilmiş olmasıydı [sf 96].

[1] Yolsuzluğun ve sistemik çürümüşlüğün bir göstergesi, yangın
söndürmekle görevli yeniçerilerdir. Osmanlı sisteminde eğer yangın
sonrası ev sahibinin kurtarılmış mali varsa, yeniçeriler o malda hak
talebinde bulunabiliyorlardı. Bu kural yangını yeniçeriler için bir
gelir kaynağı haline getirmekteydi; bu sebeple yeniçerilerin bilerek
yangın çıkardığı da oluyordu. Sistemin diğer yolsuzluk kaynağı 'adalet
dağıtan' kadılardır. Kadılık sisteminin ürettiği yolsuzluk Anadolu'da
halk türkülerine konu olacak kadar yaygın ve sistemiktir.

[2] Osmanlı, kontrolü sürekli daha fazla saray merkezli yapmaya
uğraşmıştır. Fatih Sultan Mehmet'in icraatı bunun tipik bir
örneğidir. Fatih yönetimde danıştığı, beraber olduğu müslüman
ailelerden hiç hazzetmiyordu, bu aileler içinde en çekemediği Çandarlı
ailesi, ve bu ailedeki Çandarlı Halil Paşa'ydı. Fatih, İstanbul'un
fethi sonrası Çandarlı Halil hakkında "aslında İstanbul'un
fethedilmesini istemediği" ve "Bizans'tan rüşvet aldığı" şeklinde
dedikodular yaydı ve Çandarlı Halil'i oldurttu.

[3] Bu ilgisizligin tipik orneklerinden biri 4. Mehmet'tir. 24 Temmuz
1661'de Istanbul'da buyuk bir yangin cikti. Yangin uc gun uc gece
surdu, 80200 ev, 300 saray ve konak, 40 hamam, carsilarda 10 bine
yakin dukkan, neredeyse tum firinlar yandi. Sehrin gunluk hayati felce
ugradi. 4. Mehmet bunlari hic umursamadan Edirne'de avlanmaya
gitmistir.




