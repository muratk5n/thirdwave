# Bürokrasi

Bürokratlardan kimse hazzetmez.

İşadamları genellikle bürokrasinin devletin ürettiği bir hastalık
olduğunu düşünürler. Bu görüşe göre kamu çalışanları tembel,
parazitsel, asık suratlı, iş dünyası çalışanları ise dinamik, üretken,
müşteriyi memnun etmek için çırpınan bir haldeydi. Halbuki iş
dünyasında, en az devlette olduğu kadar, bürokrasi hastalığı almış
yürümüştür. Öyle ki dünyanın en büyük pek çok şirketi, neredeyse bir
Sovyet bakanlığı kadar, eklem hastalığına tutulmuş ve kendini beğenmiş
/ burnundan kıl aldırmaz bir hava içindedir.

Her bürokrasi iki ana öğeye sahiptir: Bunlar "kutucuklar" ve
"kanallar" kavramlarıdır.

Bu iki yapı sayesindedir ki bir organizasyonda güce sahip olan iki tür
icracıdır: Uzmanlar ve müdürler. Uzman icracılar güçlerini kendi
kutucukları içindeki bilgiyi kontrol ederek kazanırlar. Müdürler ise
kanallardaki bilgi akışını kontrol ederek güç edinirler. Tüm dünyada
büyük şirketlerde kaldırılmaya çalışan, tehdit altında olan
bürokrasinin belkemiği budur, ve onun üzerinde temellenmiş olan güç
yapılanmasıdır.

* * *

Yaygın kanı bürokrasinin insanları gruplama amaçlı olduğu
yönündedir. Fakat bürokrasi aslında bilgiyi gruplamanın bir
yoludur. İşlev, piyasa turu, bölge ya da bir ürüne göre güzelce
bölünmüş, departmanlara ayrılmış bir şirket, bir alanda uzmanlaşmış
bilginin ve tecrübenin depolanmış olduğu kutucukların toplamı değil
midir? Mühendislik verişi mühendislere gidecektir, satış verişi satış
uzmanlarına gidecektir.

Bilgisayarların geldiği ana kadar, bu "kutucuklara ayırma" yöntemi
zenginlik üretmek için bilgi idaresinin ana yöntemiydi. Ve bu "müthiş"
sistem, ilk bakışta, istenildiği kadar ölçeklenebilecek bir görüntü
veriyordu. Teoriksel olarak sonsuz tane kutucuğa sahip olunabilirdi.

Fakat iş pratiğe gelince, şirketler bu tür uzmanlaşmanın çok net
sınırları olduğunu görmeye başladılar. Bu durum ilk kez devasa
boyutlara ulaşmış kamu sektörlerinde ortaya çıktı. Pentagon'da görev
yapmış bir general John Lehman'ın şikayeti ilginçtir: "O kadar özel,
uzmanlaşmış kutucuk yaratmışız ki, artık içinde iş yapmamız gereken
sistemi, yapıyı tarif etmemiz bile mümkün değil".

Özel şirketlerin de büyüyerek aynı sınırlara toslaması için çok zaman
geçmesi gerekmeyecekti.. Bugün, şirketten şirkete, pek çok yerde
kutucuk sistemi, kendi devasa ağırlığı altında çökmeye başlamıştır.

* * *

Hayat endüstriyellikten çıkıp süper-sembolik bilgi ekonomisine doğru
gittikçe bir toplumda çeşitlilik artar. Bu çeşitliliğin artması demek,
toplumdaki çetrefilliğin artması demektir, bu çetrefilliğin artması
demek, bu topluma servis etmek isteyen her şirketin işlerini
sürdürebilmeleri için daha fazla veriye, daha fazla beceriye
(know-how) ihtiyaçları olması demektir. Bu durum, eskiye göre
tasarlanmış o kutucuklara gittikçe daha fazla şey tıkılmaya
uğraşılması anlamına gelir, ve bunu doğal sonucu, ya o kutucukların
sayısında bir patlama olması, ya da bazı kutucukların devasa boyutlara
erişmesidir.

Bugünkü hayatın akış hızı bir bürokratın yetişemeyeceği kadar
artmıştır. Tokya'da yenin yukarı fırlaması, Zürih ve Londra'da ani
alımlara sebebiyet verebilmektedir. Tahran'da televizyonda çıkan bir
basın toplantısı Washington'da acil bir cevaba sebep olmaktadır. Bir
politikacının gayri ihtiyari vergileme politikası hakkındaki
sarfettiği bir söz yatırımcıları ve muhasebecileri hemen bir şirket
alımı kararlarını hızla tekrar gözden geçirmelerine sebep olmaktadır.

İşte değişimdeki bu hızlanma, elimizdeki tüm veri, becerilerin,
bilginin sürekli bir çürüme, ve yeniden üretilmesi gerektiği bir
ortamı ortaya çıkarmaktadır. Bu yüzdendir ki bu hızlı değişim
ışığında, o bilgiyi depolamak için yaratmış olduğumuz bazı kutucuklar
kendileri içinde parçalanması, bazılarının aşırı büyümesi, bazılarının
ise yaramaz hale gelmesi sonucu çıkmaktadır. Kutucukların arasındaki
ilişkiler de sürekli değişmek durumundadır.

Yani birinci sene için tasarladığımız kutucuk yapısı, ikinci sene
tamamen kullanışsız hale gelebilir.

Bilgisayardaki veriyi tekrar organize etmek, gruplamak kolaydır. Bir
dosyayı yeni bir dizin içine kopyalarsınız, olur biter. Kolaysa
aynısını bürokratik kutularla yapın! Çalışanlar ve bütçeler kutucuk
yapılara göre ayarlıdır, o yüzden bu yapıyı değiştirmek için yapılan
her çaba, müthiş bir güç kapışmasını tetikler. O zaman şöyle
diyebiliriz ki, dış dünyada değişim ne kadar hızlı olursa,
bürokrasinin temelindeki yapıya inen darbe o kadar ağır, ve çıkan
sürtüşme, kurum içi kızışma bir o kadar fazla olacaktır.

Daha bitmedi. Esas büyük problem piyasalarda, ekonomideki türbülansın
tamamen yeni problemler ve fırsatlar ortaya çıkardığı zaman ortaya
çıkar... Bu durumda karar vericiler, bırakın yanlış kutuya konulmuş
bilgiyle uğraşmayı, ilgili bilgisi hiçbir kutucukta olmayan durumlar
ile karşılaşabilirler. Değişim hızı ne kadar artarsa, şirketler bu tür
"emsalsiz" durumlar ile bir o kadar fazla karşılaşmaya başlarlar.

Daha önceden detaylanmış kutucuklara ait olmayan durumlar ortaya
çıkınca, bürokratlar aksileşir (get nasty). Kendi alanlarını
genişletmek için kavgaya başlarlar, bütçeden daha fazla para, daha
fazla insan kaynağı isterler, daha fazla bilgi kontrol etmek
isterler. Bürokrasinin o ünlü "rasyonelliği" kapı dışarı edilir,
eskiden faktörlerden "sadece biri" olan güç, artık tüm kararların
merkezine oturacaktır.

* * *

Hiç kimsenin önceden tanımlanmış ilgi alanına girmeyen bir kriz
çıktığında, bürokratize olmuş oluşların ilk tepkisi çoğunlukla bu
krizi dikkate almamak olur. İthal arabalar Amerika'da ilk ortaya
çıkmaya başladığında Amerikan otomotiv şirketleri kafalarını kuma
gömdüler. Detroit'teki bürokrasilerin ithal arabalarla ilgilenecek bir
"kutucuğu" tanımlanmamıştı. Sonuç olarak hazırlıksız yakalandılar ve
yıllarca devam edecek bir krize girdiler.

Beklenmez problemler karşısında bürokrasilerin birkaç tipik şekilde
karşılığı vardır; İlk başta bir yer kapma, sürtüşme yaşanır, sonra
kaçınılmaz bir şekilde birisi "artık yeni bir kutucuğun yaratılması
gerektiğini" ortaya atar (tabii basındaki şef kendisi olacak
şekilde). Fakat eski kutucukların üyeleri, derhal durumun gidişatını
tahmin ederler; yeni olusa bütçeden para verilmesi gerekecektir, ve bu
para, eski kutuların paralarından kesilerek toparlanacaktır.

Doğal olarak kimse yeni kutuyu istemez.

O zaman bir uzlaşmaya varmak gerekecektir, bu uzlaşma da,
bürokrasilerde o çok tanıdık olan "departmanlar arası görev komitesi"
olur. Washington bu komitelerle tıka basa doludur. Büyük şirketler de
öyle. Fakat bu "komite" de aslında başlı başına bir kutucuk haline
gelmekten kaçamaz, deve ve filin birleşimi olan ucube bir yaratıktır,
üstelik filin cüssesi ve devenin IQ'süne sahiptir, çünkü bu "komiteye"
genelde alt seviyedeki çalışanlar gönderilir; komitenin zaten ortaya
çıkarılmış olmasının sebebi eski departmanlardan para "çalmaması"
değil midir? O sebeple iş yapıp yapmadığı önemli olmaz.

Bazı problemler ise "sıcak patates" denen türden hiç kimsenin elinde
tutmak istemediği türden problemlerdir. Bu patates ya şansız,
tecrübesiz birinin kucağına atılır, ya da bir yetim haline gelir yani
sahipsiz kalır. Problem tabii ki çok geçmeden kriz haline
dönüşecektir.

En nihayetinde, kurum içi çatışmalardan bıkan en tepedeki yönetici,
çareyi "tüm bürokratik engelleri aşmak"ta bulur. Bunu gerçekleştirmek
için bir "çar" atayacaktır, bu "çar" tüm kutucuklardan gerekli
bilgileri alarak yapılması gerekeni yapabilecek, "süper yetkileri"
olan biri olacaktır, ve "çar" ortaya atlayıp günü kurtaracaktır.

Fakat görevini gerçekleştirmek için elinde gerekli bilgiye sahip
olmayan çar, yine dönüp dolaşıp mevcut kutucuk sistemine muhtaç hale
gelir.

Bu da ise yaramayınca yönetici artık bürokrasiye karşı tam taarruza
başlar. Problemin halledilmesi görevini kağnı hızında çalışan
bürokratlar yerine, tamamen otonom çalışacak kendi takımındaki birine
verir. Tamamen devreden çıkarılan kutucuk sistemi ise bunu hiç
hazmedemez, ve otonom çalışacak kişiyi baltalamak için elinden geleni
yapar.

* * *

Bürokrasinin rasyonel olduğu imajı doğru değildir. Çünkü iş
dünyasının, devletin her yerinde olan bu "piramit" yapılarının
mümessiblerinin amacı, aklı olmak değil, her zaman güç sahibi olmak
olmuştur.

Bürokrasilerin yerine başka bir şey koymak isteyenler, bu sebeple,
sadece insanları oradan oraya oynatarak bunu yapabileceklerini
düşünmemelidirler. Yeni oluşum "yağdan kurtulmak" ve "eski kutucukları
birleştirmek" ile oluşturulamaz. Devletlerin ve şirketlerin yapısını
tekrar organize edecek her çaba, bilginin nasıl organize edileceği
problemini düşünerek işe başlamalıdır - çünkü bütün güç yapısı buna
bağlıdır.

Hayattaki değişimin hız arttıkça, bürokrasi kutucuklarının içinde
yaşanan krize, o kutuların arasındaki kanallardaki bilgi akımındaki
kriz eşlik etmeye başlar.

Deneyimli işadamları bir şirketin başarılı olması için, o şirketin tüm
parçalarının uyum halinde çalışması gerektiğini bilirler. Satış grubu
başarılı, fakat üretim grubu başarısız ise, şirketin tümü
başarısızdır. Fakat deneyimli işadamlarının bildiği bir diğer gerçek
daha vardır: Bir departmanda çalışanlar, öteki departmandakiler ile az
iletişimde olmaya meyillidirler.

İşte orta seviye müdürlere (mid-rank managers) gücünü veren tamı
tamına bu "iletişmeme eğilimi"dir. Görüldüğü gibi, her zamanki gibi
gücü sağlayan yine bilginin kontrolüdür.

Orta seviye müdürler, bir veya birden fazla alt birimin işini koordine
etmekle görevlidirler, her müdür, altta kendi biriminin başındaki
icracı uzmanlardan gelen raporları toplar. Bazen bir müdür, alttaki
bir birimden aldığı bir raporu, altındaki diğer bir birime
yönlendirmeye karar verebilir, böylece bir müdür, kutucuklar
arasındaki resmi bir iletişim kaynağı haline gelmiş olur. Hatta bir
müdür, bazen başka kutucukların başında olan diğer bir müdüre bilgi
iletmeyi de seçebilir, fakat bu az görülür, bir müdürün esas görevi,
uzmanlardan kendisine gelen ufak parçalar halindeki bilgileri
sentezleyerek, güç piramidi hiyerarşisindeki bir üst seviyeye
aktarmaktır.

Bir diğer deyişle, her bürokraside bilgi yatay olarak (kutucuklara
dağılırken) bölünür, ve dikey olarak (daha üst seviyeye giderken)
birleştirilir.

İşte bu yapı, bir bürokrasideki güç dinamiğini tanımlar. İcracı
uzmanlar kendi kutucuklarını idare ederler, müdürler kutucuklar arası
kanalları kontrol ederler.

Bu sistem yavaş bir hayatı idare etmek için son derece iyi çalışır;
ama hızlanan hayat aynen kutucukları bilgiyle boğmaya başladığı gibi,
kanalları da tıkamaya başlar. Hatalar başgösterir, müdürlerin bilgiyi
aktarmasında sıkıntılar başlar, bazı mesajlar yerine ulaşmaz, bazıları
yanlış kutucuklara gider.

İşte bu sebepten dolayı pek çok icracı, kanal sisteminin dışına çıkıp
bilgiyi kendi kutucukları içindeki arkadaşlarına ya da müdürlerine
aktarmaktan ziyade, resmi kanal dışında yatay olarak diğer bir
kutucuğa kendileri aktarmaya başlarlar. Bu yönteme "arka kanal (back
channel)" ismi verilmesinin sebebi budur. Fakat bu yapılmaya
başlanınca ortaya çıkan sistemin "iki kollu" bir yapısı oluşur,
kollardan biri resmidir diğeri değildir ve bu iki kolluluk,
karışıklığın yangınına benzin atmaktan başka bir şey
yapmaz. Kutucuklar arasındaki gerilim daha da fazlalaşır, karmaşıklık
azalacağına, artar.

[1990 itibariyle] Japon şirketlerinin bürokrasilerinin Avrupa ve
Amerikalı benzerlerine göre işi biraz daha iyi idare edebilmiş
olmalarının arkasında yatan sebep ise, Japon şirketlerindeki dokikai
şişteminde gizlidir.

Bu sistemde bir şirkete aynı yıl giren çalışanlar bir "sınıf" bilinci
oluştururlar, ve sınıfın arkadaşlığı o şirketteki kariyeri ne olursa
olsun, o kişi hangi kutucuğa sokulursa sokulsun, sürmeye devam
eder. Bir dokikai üyesi olan arkadaşlar, sosyal çevrede hep beraber
takılırlar, beraber gezer ve eğlenirler, yeme, içme, sake partileri
arasında birbirlerine şirketlerinin kendi köşesi hakkında çok değerli
bilgiler aktarırlar. Bu sayede kutucuklar arası hale resmi olarak
kabul edilen bir akış olabilmiş olur.

Ne yazık ki bu "biraz daha iyi" olan sistem bile artık aşırı bilgi
yüklenmesi karşısında çatırdamaya başlamıştır.

Bu sebeple şirketler hızla eski bürokratik yapının yerine elektronik
alternatiflerini kurmakla meşguller.
