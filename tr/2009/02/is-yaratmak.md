# İş Yaratmak

Alvin Toffler ile roportaj. Yil 1995.

Gerçekten sıfırdan başlamamız gerekiyor. İşsizlikteki problem şu; Diyelim bir 2. dalga ekonomisinde 1 milyon işsiz var. Bu durumda Keynesyen ya da diğer makroekonomik manipülasyonlar ile ekonomiyi canlandırabilirsiniz (stimulate). 1 milyon iş yaratırsınız ve problemi çözersiniz. Fakat, diyelim ki bir 3. dalga ekonomisinde 1 milyon işsiziniz var, ve aynı şeyi yapıyorsunuz; bunu yaparak 10 milyon iş bile yaratabilirsiniz, fakat o işleri yapacak kimseyi bulamazsınız. Yani artık işsizlik problemi bir nicelik (quantity) problemi olmaktan çıkmış bir nitelik (qualıty) problemine dönüşmüştür. Durum, becerileri mevcut ihtiyaca eşleştirme (skill matching) problemidir.

Clinton yönetimi bu yüzden tekrar eğitim (retraining) programı başlatalım diyor. Ama orada da bir problem var, hayatın hızlanmasını gözardı ediyorlar. Tekrar eğitildiğin zaman ekonomideki beceri ihtiyacı çoktan değişmiş olabilir. Ayrıca, tavsiye edilen plan ileride hangi becerilerin gerekeceğini tamamen bilebileceğimizi, yüzde yüz geleceği görebildiğimiz savına dayanıyor.

Tüm bunlar bana yapısal işsizlik ile uzun zaman beraber yaşayacağımızı söylüyor, ve bu işsizlerin içinde eğitimli orta sınıfların büyük bir kısmı de yeralacak. Bu kişiler belki birkaç ay işsizlik yaşayarak, şansları yaver giderse, bu sırada tekrar kendilerini eğiterek işgücüne dönebilecekler.

Bu gerçek, işsizliğin etrafındaki politikayı tamamen değiştirecektir. Artık işsizler "oradakiler", "ötekiler" denebilecek gettolardaki insanlar değildir. O potansiyel işsiz grubu artık biziz. Umuyorum ki bu gerçek, problemin çözümü için daha bir aciliyet getirecek ve daha parlak fikirlerin ortaya çıkmasını sağlayacaktır.

Bence problemin mevcut ekonomistlerin mevcut lisanını, ve su anki mevcut muhasebe sistemini mentalitesini kullanarak bir çözümü yoktur. Bu problemi ikinci dalganın metotlarını kullanarak çözemezsiniz. [..] Çünkü artık ekonomide "üretkenliğin" tanımı değişmiştir.

Ekonomistlerin mevcut üretkenlik tanımı çağdışıdır ve çok, çok dar bir çerçevede tanımlanmıştır. Daha kapıdan çıkar çıkmaz "tek önemli olan paranın el değiştirdiği eylemlerdir" diye lafa giriyorlar. Halbuki bir annenin çocuklarını yetiştirmesi, onları nasıl yetiştirdiği bir ekonomideki üretkenliği direk etkileyen bir eylemdir.

Demek ki tüm ekonomik terminolojiyi yeniden tanımlamak gerekiyor. Kategorilerimizi baştan düşünmemiz gerekiyor. Verimlilik, üretkenlik nedir? Şu GNP'yi, GDP'yi unutun. Bize ekonomide entellektüel bir devrim lazım. Fakat hükümetler o Merlin'lere, manipüle etme sihirli gücüne sahip olduğunu zanneden kişileri dinlemeye devam ediyorlar.

Eski ekonomide hep doğru olmuş ama dikkate alınmamış ve yeni ekonominin ilk/altın kuralı, sen istediğin kadar makroekonomik manipülasyon yap, insanların mikroeonomide yaşadığı gerçeğidir. Bu gerçek hep göz ardı edilmektedir.

http://www.yoyow.com/marye/toffler95.html