# TRT Mars Açıldı

TRT Ses, TRT Türk kanallarından sonra TRT Mars yayına başladı. Hükümet
Mars'ta gurbetçi olmamasına rağmen ileride olma durumu için şimdiden
yayına başlamayı seçtiklerini belirtti. Kanalın aynı zamanda Jüpiter,
Satürn ve Andromeda Galaksisine doğru da yayın yapması
bekleniyor. "Komşularla sıfır problem" prensibinden hareketle
uzaylılar dünyaya gelmeden ilişkilerin önceden geliştirilmesi
amaçlanıyor. Kanalda sadece uzaylıların iyi şekilde gösterildiği
filmler yayınlanacak, UFO tarafından kaçırıldığını iddia eden ama
bundan mutlu olduğunu söyleyen kişilerle röportajlara yer verilecek.

Kanalı başbakan Tayyip Erdoğan "Qaplah" sözüyle açtı, bu kelimenin
Uzay Yolu dizisindeki Klingon ırkının dilinden alındığı bildirildi.


