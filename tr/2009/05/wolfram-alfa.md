## Wolfram Alfa

Yeni arama motoru Wolfram Alfa kullanıma açıldi. İlk intibalar ne
yazık ki söylendiği gibi bir "Google olduren" yeni motor olmadığı
yönünde. Daha ileri giden bazıları WA'yı "ise yaramaz ufak bilgiler
motoru (useless trivia engine)" olarak tarif ediyorlar. WA hakkında
yapılabilecek en iyi yorum, onun mevcut arama teknolojilerine bir
"tamamlayıcı (complement)" olarak görmektir. WA'nın geri getirdiği
bilgiler yıllardır 100 kadar Wolfram mühendisi tarafından "hazırlanmış
(curate)" edilmiş olan bilgiler, bu bazı aramaların niteliğini
arttırsa da, muhtemel bulguların sayısında bir azalmaya sebep
oluyor. Doğal dil işleyerek arama yapmaya çalışmak ta yeni bir yöntem
değil, daha önce Wikia tarafından denendi, üzerine iş modeli kurulacak
bir yöntem olmadığı anlaşıldı.

Şimdiye kadar Google Öldüren pek çok balon şişirildi, G. sonuçlarının
mükemmel olduğunu söyleyemeyiz, fakat getirdiği belli kalitede ve
sayıda sonuçlarla çalışmaya alıştık aynı zamanda. Bir önceki nesil
arama teknolojilerinden kesinlikle iyi olduğu şu götürmez. Ayrıca;
Google bir arama motoru şirketi olmayı aştı, artık bir reklamcılık
şirketi haline geldi. Android ile cep telefon piyasasında, şirket içi
kullandığı analitik, depolama teknolojileri de yavaş yavaş dışarı
taşmaya başladı (şirketten çıkanlar sayesinde) ve (benim de dahil
olduğum) araştırmacılar, mühendisler bu yöntemleri kendi işlerinde
uygulamaya başladılar... Çıkan inovasyonun kalitesi oldukca iyi, bunu
da belirteyim. Wolfram iş modeli de oldukca eski; orada da bir yenilik
yok. Kapalı bir model.



