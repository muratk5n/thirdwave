# Asterix

Asterix külliyatı 50 yaşına basmış; kutlarız. Bu hikaye daha önce
bahsettiğimiz Roma / Ortaçağ kültürel fay hattı ile birebir
uyumlu. Asterix hikayesinde Roma tüm Fransa'yı ele geçirmiştir, "tek
bir köy hariç". O koyun büyücüsü ihtiyar bir iksir yaratır, böylece
köydekiler süper güçlere sahip olurlar, Roma'ya direnirler, vs.vs.Bu
altyapıdan pek çok hikaye çıkacaktır tabii ki, biz de zevkle bunları
okuduk. Bir hikayede Asterix ve (Türkçesi) Hopdediks'in Sezar'ın
önünde durup herkes Roma (Nazi) selamını çakarken "n'ber moruk!"
demeleri ilginç anlardan biriydi mesela. Kahramanlar Ave Ceasar (Heil
Hitler) dememişlerdi, "direnmişlerdi".Fakat, ne yazık ki tarihte böyle
bir köy olmadı, olamadı. Roma bugün Fransa denen yeri tamamen işgal
etti. O zaman Asterix hikayesi günümüz Fransızlarının bilinçaltını
dışa vurması açısından önemli bir veri noktası... Fransızlar tamamen
ele geçirildiler, ama "keşke ele geçirilmeseydik", "Romalılaşmasaydık"
hissiyatları Asterix üzerinden dışa vuruyor olmalı.Dipnot olarak
belirtmek gerekir: Fransızca dili aslında zamanında orada konuşlanmış
olan Roma askerlerinin konuştuğu "kaba Latincenin" bir türevidir, bir
tür sokak ağzıdır. "Romantik" bir dil deniyor (romantik içindeki Roma
vurgusunu dikkati çekerek devam ediyoruz) "hissiyatı kuvvetli bir dil"
bağlamında şunu söylemek gerekir, bizce bu dil son derece kaba, iğrenç
tınılara sahip; kusmakta olan bir insanın çıkardığı sesleri
çağrıştırıyor. Neyse.. zevkler ve renkler.Fransa'nın ana kültürel fay
hattı "seçkinlik / eşitlik (özgürlük)" izlerini acaba Asterix hikayesi
içinde bulabilir miyiz? Roma tarafından tamamen ele geçirilen bu ülke,
seçkinlik tarafını "Roma" ile eşleştirmiş, ve onun karşıtı olan
tarafını, "eşitliği / özgürlüğü" Avrupa'nın "Ortaçağ" noktası ile
birleşiyor olabilir mi? Olabilir. Düşünmeye değer.

![](astrix.jpeg)

![](asterix_1.jpg)

![](asterix_2.jpg)
