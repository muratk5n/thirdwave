# Roma

Roma İmparatorluğu'nda bilim denebilecek herşey Yunan çıkışlıydı, ve
imparatorluk içindeki Yunanlıların bilimsel kesifleri yıllar geçtikçe
azalmaya başlamıştır. Romalılar bazı tur mühendislik ve teknoloji
hakkında bilgiliydi, ama dünyaya ahenkli bir bilimsel süzgeçten
geçirmekte sürpriz edici bir şekilde başarısızlardı. Herhalde sebep
konu hakkında meraksız olmalarındandır. Esas modern bilimsel
gelişmenin temelleri Ortaçağ Avrupa üniversitesi'nde atılacaktı.

3'uncu Roma İmparatorluğu sayılabilecek Osmanlı için durum farklı
değildir. Hem 1. hem 3. Roma birer fetih imparatorluğudur. Şahsen
Fatih Sultan Mehmet'e sunulmuş bilimsel risalelere baktık, ve buradaki
matematiğin çığır açan türden olmadığını belirtmeliyiz. Bu şu anda
kullanılmayan bir tür matematiktir. Kıyasla 2000 sene önce daha kalıcı
bir bilim yapılabilmiştir. Demek ki bu bağlamda 1. ve 3. Roma
kardeştir. Yarı tanrı imparatorları, hamamları, şu bentleri, fetih
orduları, tarım temelli mevcudiyetleri bu iki imparatorluğun ortak
noktalarıdır.

İlber Ortaylı (bile?) konu hakkında şunları söyleyebilmiştir: "Osmanlı
Cemiyeti'nde şunu açık söyleyelim, klâsık devir "İşlâm Devri"
dediğimiz "Abbasiye Devri" ve "Orta Asya"da Timurlenk ve onun oğulları
Uluğ Bey zamanında süren klâsık parlak ilmî gelenek bitmiştir. Osmanlı
Dönemi bu klâsık ilmi geleneğin parlak olarak devam ettiği, hattâ
devam edebildiği bir devir değildir."

Avrupa örneğinde şunu da eklemek lazım: İslam etkisiyle dinini
reformasyondan geçirirken, müspet bilimlerde ilerleyebilmesinin önemli
sebeplerinden biri etrafta herşeyi zapt-u rapt altında tutan totaliter
bir mevcudiyetin olmamasında yatıyor olabilir. Zaman Ortaçağ'dir, Roma
artık ortalarda yoktur. Pek çok alanda inovasyon olmaktadır, ve idare
edilmeden, kenarda köşede kalmış çatlakların birinden modern Avrupa
ortaya çıkacaktır.

--

[1] Roma hakkındaki daha sert yorumlar şöyle gider: Roma bir ölüm
makinasıydı. Savaştan başka bir şeye yeri yoktu; İlginçtir ki ilim
adamı Arşimet (hem de bilimsel bir konu hakkında düşünmekte iken) bir
Romalı asker tarafından oldurulmuştu. "Hayat ilmini" yaymaya çalışan
İsa Peygamber'in başına neler geldiğini zaten biliyoruz. Ona eziyet
edenler de Roma askerleriydi.





