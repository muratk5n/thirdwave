# Dünyalı
Filme TRT'de rastgeldik... Orijinal ismi The Man From Earth ve bilim kurgu filmi olarak listeleniyor. Fakat filmde hiç patlama, işin kılıcı, uzay gemileri yok. Doğru dürüst evin dışına bile çıkılmıyor. Film tek bir faraziye üzerine kurulu: eğer binlerce yıl öncesindeki bir mağara adamı genetik bir şans sonucu hiç yaşlanmasaydı, ne olurdu?  Sonuç üstteki şahsiyet. Bu kişi tarihin canlı bir şahidi, ve film yapımcıları aslında bir yandan da insanlığın tarih hakkında bildiklerini bu karakter üzerinden aktarıyor. Mağara adamı üniversite hocası olmuş (o kadar çok vakti var ki, istediği konuyu öğrenebilir), karedeki diğerleri hoca arkadaşları; böylece hikayesini anlatırken, şüpheci, bilgili bir grup anlatımı sorgularken, aynı anda o anlatımı zenginleştiriyor.  [Takip edecekler heyecan kaçırtabilir -SPOILER ALERT-]. Ama işi daha ilginçleştiren mağara adamının Buda ile tanışması ve ondan öğrendikleri ile İsa peygamber haline gelmesidir... Roma'nın zulmüne karşı gelmeye karar verir, ve çarmıha gerilir, ama kaçar (tekrar dirilmez), yaralarını iyileştirir (Budist teknikler kullanarak) ve kayıplara karışır.  Hikaye sırasında dini hissiyat sorgulanır; John (İsa) mealen 'ben bu peri masallarına dayalı şeyi (bugünkü hristiyanlık) yaratmadım' der, 'benim dersim tamamen gerçek hayata yönelikti'. Arkadaş doğrular: 'Budizm de ilk çıktığında acı gerçekçilik (brütal realism) üzerine kurulu bir öğretiydi' der, 'hayattan kaçmanın yolu değildi'. Filmin sonuna doğru bütün arkadaşlar artık ikna olmuştur, teoloji öğreten hristiyan bayan hoca dahil.  Filmin sinematografi acısından yaratmaya çalıştığı hava, ' kamp ateşi başında anlatılan hikayeler' havası. Hikaye konusu mağara adamı olduğuna göre, seçim uygun denebilir. Film bir açıdan İslam'ın Hristiyanlığa getirdiği eleştirileri de yansıtıyor. Filmde İslam yok, film tamamen / sadece Batı kültürünün kendi kendini sorgulaması çerçevesinde gelişiyor. Güzel bir film. Tavsiye ediyoruz.







zaman:

Aralık 03, 2009










![](the-man-from-earth.jpg)
