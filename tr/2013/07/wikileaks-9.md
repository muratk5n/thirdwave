# Wikileaks - 9
Anketlere göre Türkler diger  ülkelerle ilişkiler / angaje olma konusunda negatifler [..] NATO'ya destek ise yarı yarıya azalmış durumda. Diğer yandan Türkiye'nin askeri kurumu TSK'yı tamamen silahlandıran ABD'dir, ve Türkiye,  kapı komşusu / yakınındaki ülkelerdeki pek çok yangından etkilenmemesinin- Irak'tan, Afganistan'a, oradan Pakistan'a- sadece ABD ve NATO liderliğini kabulü ve onunla yakın çalışması sayesinde olabileceğinin farkında. Zaten AKP liderliğinin de çok iyi bildiği bir gerçek  var, o da Ortadoğu'daki ve diğer bölgelerdeki sahip oldukları "wasta (hava, fiyaka)", anahtar Batı kurumlarındaki konumları sayesinde mümkün olabiliyor. Bu genel eğilim bazen sarsılabilir, ya da azalabilir, fakat somut faydaları olması ve her türlü siyasi yaklaşımın elitleri tarafından kabul edilmiş olduğu için Türkiye ondan tamamen vazgeçemez [..]

Başarısına ve elindeki izafi gücüne rağmen Türkiye ne ABD ne de [dışişlerinin aktif olduğu alanlardaki] "bölge liderleri" ile eşit konumda rekabet edecek durumda (bunlar Balkanlarda AB, Kafkaslarda ve Karadeniz çevresinde Ruslar, Suudiler, Mısırlılar hatta Ortadoğu'da İran). Türkiye dışişlerinin Rolls Royce boyutunda istekleri, ama Rover boyutunda kaynakları var, bu yüzden Türkiye kendilerini kısayol / ufak hareketler ile ortama dahil etmeye uğraşıyor. Nasıl? Bölgede marjinal, az güçlü (underdog) birisi bulunuyor [..] ki bu kişi bir Siladjcic, bir Mish'al, ya da bir Ahmedinejad olabilir (marjinalliği açısından bu kişi "davasını" Türklerin üstlenmesine dünden razıdır tabii ki), ardından Türkiye dışişleri Batı'nın kendi adamlarına yönelik aleyhte kararlarını durdurma, ya da revizyona gidilmesi yönünde olabildiğince bastırıyor. Bu [..] yaklaşım nisbeten ucuz bir şekilde etki, güç, ve "biz geri geldik" gösterisi yapılmasını sağlıyor. 

[Fakat] Türkiye eninde sonunda ortaya gerçek sonuçlar çıkartmaya mecbur, bunun için de şimdiye kadar takip edilen siyasetin, risk alınarak, ortaya kaynak konularak, zor kararlar verilerek takviye edilmesiye mümkün olabilir sadece. Şimdiye kadar görülenler kulağa hos gelen popüler sloganlar, ardı ardına yapılan geziler, ve pek önemli olmayan mutabakat anlaşmalarına atılmış sayısız imzadan ibaret. 








zaman:

Temmuz 18, 2013










