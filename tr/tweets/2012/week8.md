# Hafta 8

Fikret Bila

Atatürk’ün gençliğe gösterdiği tek önder bilimdir. “Hayatta en hakiki
mürşit ilimdir” diyen Atatürk’ün [..]

Kemal karışık bir figür

Kemal'in bilimi desteklemesi iyidir, güzeldir ama Kemal'i bir paket
olarak alırsanız, Türkçü, milliyetçi görüşü de otomatik olarak almış
olursunuz. İçinden seçip ayırmanız mümkün değildir. Kendi soyadını
bağıra bağıra bazı vurguları yapan bir şekilde seçmiştir. Türk vurgusu
da Osmanlı tarafından aşağı görülen bir kimliğin tekrar onere
edilmesinden, onun Anadolu mozaiğini önemli bir "parçası" olarak
tekrar görülmeye başlamasından (hatanın tamiri) çok, çok öteye
gitmiştir, Türk Tarih Tezi vb. yaklaşımlarla 21. yüzyıla kesinlikle
uyumlu olmayan bir takım kavramlar geliştirilmiştir [1].

Kemal ve etrafındakiler aydınlanma ve modernitenin farkını
anlayamadılar. Akla, bilime yapılan vurgu (aydınlanma) tek tip,
standardize, merkezi anlayış (modernite) ile karmakarışık bir hale
geldi. Bu kısmen anlaşılabilir, ikinci elden takip ediyorlardı, bir
yandan modernitenin silahlarıyla dayak yiyorlardı; kendilerine dayak
atan düzenin kopyasını istediler... Bu farklılığı anlamak yeni neslin
görevi. Bu çağ için doğru olanları savunmak için onların daha önce
başkaları, tek bir kişi tarafından söylenmiş olması gerekmez
[2]. Herkes kendi aklını kullansın, doğruyu bulsun. Eskide olan bir
şeyleri kurtarmak için yırtınalacağına, gelecektekilerin takip etmek
isteyeceği bir şeyleri yaratmak daha iyi.

---

Çetin Altan

Medeniyet dediğin tek dişi kalmış canavar? [..] Bir yanda da, durmadan
tekrarlanan bir hedef; “[..] ileri uygarlık düzeyine ulaşmak için...”

Yine aydınlanma ve modernite farkı

Mehmet Akif doğru yazmış. Medeniyetler üretim tarzına bağlı, 2. dalga
endüstriyel toplumu, medeniyeti, bazı iyi icraatlarına rağmen, çok
fazla imha, çok fazla kıyım, çok fazla rezalet yarattı. Bu durum o
çağda bile açıkça görülüyordu, adam salak değil herhalde, etrafına
bakıyor, görüyor. Kitlesel üretim, tüketim, kitlesel imhayı mümkün
kıldı, standardize edilmiş vatandaşlar milliyetçilik ile birbirine
girdi.

Nil Nehrinin karşısında Omdurman diye bir bölgede İngiliz askerleri
ilk kez Maxim adında bir makineli tüfeği, kendilerine isyan eden Mahdi
liderliğindeki Derviş savaşçılarına karşı kullandılar. Bu makineli
silahtan sadece 6 tane getirilmişti. Sonuç: 28 İngiliz ölüsüne
karşılık 11,000 Derviş askeri hayatını kaybetti. Muharebeyi (!)
seyreden bir gözlemci, "buna çarpışma demek mümkün değil, bu düpedüz
bir idamdı" yorumunu hatıralarına yazmıştır. Ve bu sadece ufacık bir
savaş sahnesiydi. Bu sahneyi görüp bir şeylerin çok derinden
değiştiğini anlamanız için deha olmanız gerekmez.

---

Fatos Karahasan

Geleceğin üniversitesinde fiziki kampüsün, öğenci yurtlarının, 4
yıllık bölümlerin, pahalı ders kitaplarının ve öğretmenlerin
olmayacağına belirten Thomas Frey’in verdiği bilgiye göre, ABD bu
alanda hızla örgütleniyor. Eğitim sistemini internet üzerinde sunacak
bir yapı oluşturuyor. ABD’nin önde gelen üniversiteleri eğitimlerini
internete taşıyorlar. Örneğin, MIT’nin ücretsiz olarak izlenebilen
2,080 dersi var. Bu dersler tam 131 milyon kez indirilmiş. Bir başka
deyişle 131 milyon kez izlenmiş. 2004’de internet üzerinden eğitime
başlayan Khan Academy’nin 2 bin 800 dersi var. Apple’ın iTunes U
programıysa bin üniversitenin derslerini biraraya getiren muazzam bir
video kütüphanesi olarak hizmet veriyor. iTunes U’nun dersleri bugüne
kadar 700 milyon kez izlenmiş.

Dogru

Andy McDowell

[..] Kürt sorunu Türkiye'nin politik yapısının kendi ağırlığı altında
ezilmesine sebep oldu; ki bu yapı zaten 1950'li yıllardan beri
bölünmeye ve yokolmaya yüz tutmuştu. Bunun bir sebebi kısmen seçmenin
iradesinin zayıflamasına sebep olan ardı ardına gelen üç tane askeri
darbeydi. Bir diğer sebep 1980'lerde devreye sokulan ideolojik
doktrindir. Bu doktrin "Türk-İslam sentezi" olarak adlandırılabilecek
bir kurgudur; buna göre Türk, Osmanlı ve Batılılaştırıcı düşünceler
biraraya getirilerek bir Türk-Sünni sentezi öne
çıkartılmaktaydı. Fakat Kürt isyanları bu sentezin "Türk" kısmına ağır
bir darbe vurdu. Refah Parti'nin seçimlerde yükselişi sentezin İslam
boyutu ile devletin getirdiği tanımla bir uyumsuzluk ortaya çıkardı ;
buna Milli Güvenlik Kurumu'nun tek cevabı Refah'ı ortadan kaldırmak ve
1997'de yasaklamak olacaktı. Bu partinin yerini hemen Fazilet Parti
aldı ve bu parti Kemalizm'in modernist / seküler etiğine karşı çıkmaya
devam etti. Aynı anda aşağı yukarı 1/3'u Kürt olan 15 milyonluk
Aleviler siyasi sol ile bağlantılarını kesip politik Alevizm altında
kendilerini öne çıkarmaya başladılar.

Bu sebeple 21. yüzyılın başında Türkiye, kendini artık birbirleri ile
uzlaştırılamayan kültürel kimlik tanımları, talepleri problemini
içeren bir ikilem içinde bulmuştur. Eğer Türkiye ekonomik, sosyal aynı
zamanda demokratik olarak gelişmek istiyorsa bu ikilemleri, tanımları
içeren kronik problemleri çözmek zorundadır. Bu problemler Milli
Güvenlik Kurumu'nun çözmeye yetersiz, basiretsiz kalacağı ciddi
problemlerdir.

Dogru

[1] 80 Model MGK Sentezi dediğimiz absürt kurgulama "birbiriyle
uyumsuz kimlikler çorbasını" daha da acaiplestirdi. Halk = Birey =
Devlet = Din = Batı = Osmanlı = Türk = Sünni = İslam = Millet gibi
acaip bir kurgu geliştirildi. Bu eşitliklerin HİÇBİRİ doğru değildir.

[2] Jung, Myers-Briggs psikolojisine göre Koruyucu tipler geçmişe
dönük olurlar, baskın fonksiyonları dışa dönük his, ya da düşünce
Fe,Te ve geçmişe dönük algı Si. Koruyucular toplumun yaklaşık yüzde
40'ini oluştururlar, ve içine doğdukları hissiyatı devam ettirme
eğilimindedirler, o zaman tanım itibariyle, bu grup ta kendi içinde
çeşitlidir. Bu psikolojinin takip edebilecegi, cok fazla akıl dışı
olmayan daha "düzgün" bir sentezin kurgulanması iyi olur. Mevcut
absürt sentez bu isi daha fazla götüremiyor.

---
