
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <script async="async" data-cfasync="false" src="//pl22542243.profitablegatecpm.com/dd74f296f8cfa448682e8519034dcf34/invoke.js"></script>
      <link rel="stylesheet" type="text/css" media="screen" href="/css/style.css">
      <title>thirdwave</title>
      <link rel="canonical" href="https://muratk5n.codeberg.page/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://muratk5n.codeberg.page/en" style="text-decoration:none; color:inherit;">thirdwave</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Hafta 4</h1>
<p>Ahmet Yıldız</p>
<p>Devlet, Kürt vatandaşlarını da, vicdanını ilkel tarafgirliğin emrine
vermemiş tüm vatandaşlarımızı da ikna edecek bir şeffaflık ve hesap
verme duygusuyla [Uludere olayına] yaklaşmak ve aydınlatmak
zorundadır. Aksi takdirde, karşımıza hiç bitmeyecek bir yas vesilesi
daha ortaya çıkacak ve etnik terör kendisi için yeni bir hayat alanı
açma imkânı bulurken, devletimizin kirli siciline bir yenisi daha
eklenmiş olacaktır [..].</p>
<p>"Devletimizin hata yapamayacağı"nı düşünen her kesimden
milliyetçilerin, devlete atfettikleri masumiyetin, devlet bir yana,
toplumlara da bireylere de atfedilemeyeceğini iyi bilmeleri
gerekir. Başka kişi, toplum ya da devletlerin yanlışları bizim
yanlışlarımızın bahanesi olamaz. Bu çerçevede, hükümetin bu büyük
acıyı geniş topluma mal ederek kolektif bir taziye atmosferi
oluşturmaktan kaçınması, özür dilemeyi bile "mazeret"ler perdesine
sararak anlamsızlaştırması yanlış bir tutumdur [..].</p>
<p>Eğer 34 masum insanın öldürülmesi etnik bir niteliğe büründürülür ve
Hükümet Kürt toplumunu bu konuda tatmin edecek bir açıklama sunamazsa,
hem Kürt, hem de Türk milliyetçileri nezdinde duygusal ve toplumsal
bölünme süreci için yeni bir hızlandırıcı sağlamış olacaktır.</p>
<p>Hükümet [..] Kürtlük hamiyetine sahip vatandaşları, "TC devletidir,
yapar" çizgisine itmek istemiyorsa, "Devlettir, ne yapsa yeridir"
diyen kesimin zalimane duygularını perçinlemekten uzak durmak
istiyorsa, Kürt meselesine taalluk eden her konuyu "milliyetçi" değil
"demokratik haklar" söylemi üzerinden dillendirmekle
yükümlüdür. Hükümetin, bu konuda anılan iki söylemi de eşzamanlı
olarak götürmeye çalışmasının maliyeti, toplumsal barışın bizzat
kendisidir.</p>
<p>Şu vakıayı unutmamakta yarar var: PKK proaktif değil reaktif bir
harekettir. PKK'yı "gündemden silmek isteyenlerin" PKK'ya hayatiyet
kazandıran hatalardan kendilerini arındırmaları şarttır; çünkü PKK
hayatiyetini kendinden değil, büyük ölçüde devletin söylem ve
uygulamalarından alan bir harekettir.</p>
<p>Empati, saygı ve taziye geleneksel kültürümüzün vazgeçilmez
nişaneleridir [Osmanlı denen istekli köleler ordusunu degil, halkı
kastediyor ..] Demokrasi hatalardan ders çıkarmaya ve öğrenmeye imkân
veren bir rejimdir. Hatırlatmaya gerek yok, devlet ve hükümet
yetkilileri için "duanın vakti henüz kaza olmadı."</p>
<p>Kürt analarının bedduasına değil duasına çok ihtiyacımız var.</p>
<p>Dogru</p>
<hr />
<p>Hong Kong ve Hava Kirliliği</p>
<p>WSJ, Chinadaily, BBC</p>
<p>Hükümet verilerine göre 2010'de Hong Kong, arabaların sebep olduğu
hava kirliliğinde tarihteki en kötü yılını yaşadı [..] Verilere göre
şehrin karbon monoksit salınımların yüzde 82'si taşıtlardan
kaynaklanıyor. 19 Ocak'ta Hong Kong üniversitesinin yayınladığı bir
araştırma hava kirliliğinin görüş mesafesine, hatta şehirde
yaşayanların ömrünün kısaltmasına yaptığı etkileri ortaya koydu
[..]. Yönetim 2020 yılında karbon salınımlarının yüzde 60 oranında
düşürülmesini hedefliyor, bu atılımın merkezini elektrikli arabalar
oluşturuyor [..] Şehirde 2 milyondan daha fazla haneye elektrik
sağlayan CLP şirketi, elektrik arabalara geçişi 2020 stratejisinin
temeli olarak kullanacak.</p>
<hr />
        </section>          
      </div>
     <div id="container-dd74f296f8cfa448682e8519034dcf34"></div>
    </body>
</html>
