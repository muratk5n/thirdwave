# Hafta 32

Erdal Şafak

2008 Eylül'ünde patlak veren bu kriz, tarihin sıradan bir yol kazası
değil [..] Bu güven açığına demokratik sistem içinde çözüm
bulunamazsa, kriz daha da tehlikeli bir aşamaya tırmanacak: Rejim
krizine geçilecek. Yani, demokrasi dışı arayışlar ortaya çıkacak.

Terimler yanlış

Krizde olan demokrasi değil, temsili sistem. Rejim krizi olursa (ki
oluyor) temsili sistemin ötesinde, yani daha ilerisinde arayışlar
olur. Mesela Türkiye'de türbanlı bayanlar kendilerine en yakın parti
tarafından terslenirse, bu temsili sistemin problemidir, bu rezaletin
demokrasiyle alakası yoktur. Efendim yüzde 20 artı 6, çıkarttım 2 elde
var 24. Böyle şeyler 21. yüzyıla gereken demokrasiyle
bağdaşmıyor. Böyle dingilliklerle Etyen Mahçupyan filan uğraşıyor,
gidin ona sorun. Şunu kesin bir şekilde söyleyebiliriz: 21. yüzyılda
endüstriyel temsili sistem ciddi şekilde sarsılacaktır.

---

Süleyman Yaşar

Daha üç gün önce Google Inc., Motorola'nın mobil telefon bölümünü 12.5
milyar dolara satın aldı. Niye satın aldı dersiniz? Aldı çünkü Asya'da
mobil telefon pazarı hızla gelişiyor.

Yanlış

Şuradaki bağlantıya, Google CEO'su Larry Page'e göre alımın en önemli
sebebi Motorola'nın elindeki patent portföyü. Bu portföyü Microsoft ve
Apple'ın birleşerek Google'a karşı patentler üzerinden verdiği kanuni
savaşta kendilerini korumak için kullanacaklar.

---

The Economist

Foxconn yöneticisi Terry Gou şirketinin 2013 yılına kadar işçilerin
büyük bir kısmının yerine robotlar kullanılacağını duyurdu [..] Çin'in
ekonomik gelişmesi aslında büyük oranda zengin ülkelerdeki otomasyona
doğru olan trendin tersine gitmek sayesinde mümkün oldu [.. ama]
Almanya'nın Mittelstand (KOBİ) firmaları gibi Batı'nın en güçlü (ve en
iyi otomize olmuş) üreticileri ucuz Çin iş gücüne karşı koyabildiler.

Dogru

Aslında Çin 20/21. yüzyıllarda, 19. yüzyılda yapılacak icraatları
yaptı, kol gücüne, mavi yakalı çalışanlara dayalı bir sistemi takip
etti (bu "geri" endüstriyel yapı da bal gibi diktatörsel şekilde
yönetilebilir bu arada). Fakat Çin bu "zaman kapsülünde" işlettiği
sistemi götürebilmek için suni bir sistem yaratmak zorundaydı,
merkantilist politikalarının sebebi buydu.

Fakat zamanın ruhu, öyle ya da böyle, adamı yakalar. Elektronik,
bilgisayar çağından kaçılmaz. Bakın Arap liderlerine: birkaç sene önce
"Çin modeli! Çin modeli!" diye etrafta dolanıp duruyorlardı. Şimdi ne
oldu? Çin modeli hepsinin g..tune girdi.

Dalganın önünde durulmuyor.

---

Emre Uslu

[Ulus] kimlikler[i] modernitenin sonuçlarıdır. Hem Türk toplumu hem de
Kürt toplumu moderniteyle tanışmadan modernitenin ürünü ulusal kimlik
ile tanıştırıldılar.[..] Türk kimliğinin avantajı ilk etapta
Osmanlı’dan yetişmiş bir entelektüel zümre tarafından üzerine
çalışılmış olması. [..] Özellikle okullaşma ile devlet de geniş
kitlelere yerel kimliklerini unutturdu ve zorla da olsa Türk kimliğini
giydirdi. Bu ucube giysiyi bir süre sonra Türkler “geleneksel
giysileri” gibi kabul etti ve bu ucubeye uymayan her şeyi de
dışladılar. Tabii ki devletin rolü burada en önemli unsurdu.[..]

Kürt kimliği geç kalmış bir zemheri çocuğu olarak erken doğumla
dünyaya geldi. Ulusal kimliklerin globalleşmeyle birlikte yok olmaya
başladığı dönemde doğdu. Dünya liberal devrimini yaşarken Kürt kimliği
19. yüzyıl modernitesinin kavramlarıyla doğurtulmaya çalışıldı.

İyi gidiyordun, sona doğru çuvalladın

Kürt kimliğinin Türkiye'de one çıkması moderniteden ziyade, postmodern
dünyada Türkiye ulus devletinin çürümesi sonucu onun baskısından
kurtulmaya başlaması.

---

Kto Kogo

Reuters Blog

Belki de düşünce şeklimiz çok fazla Bolşevikler gibi ve yeterince
Google'cılar gibi değil. Lenin ve Rus devrimcileri için en büyük soru
"Kto kogo?" sorusuydu, tercümesi "kim daha üstte, kim daha baskın"
olarak yapılabilir. Kto kogo Batı dünyasındaki finans krizinin
temelinde yatan paradigma aslında, yaşlıya karşı genç, kamu sektörü
çalışanlarına karşı özel sektör çalışanları, zengin vergi verene karşı
sosyal devletten yardım alan fakir [..].

Fakat arasında aktivistler, yazarlar, hatta bazı politikacıların da
bulunduğu ufak bir grup Batı dünyasının yaşadığı problemleri değişik
bir prizmadan görüyor. Onların yaklaşımına Devlet 2.0 diyebiliriz,
temel tezleri sorunun devletin ne kadar harcayacağı, vergilerle ne
kadar para toplayabileceğiyle alakalı değil, devlet yapısının
enformasyon çağına uyacak şekilde nasıl adapte edileceği.

---

Patent Sistemi

Techcentral

TC: Ubuntu Linux [1] sisteminin arkasındaki adam Mark Shuttleworth ile
bir röportaj yaptık [..]

MS: Patent sistemi çoğu zaman insanlar tarafından yanlış
anlaşılıyor. Sistem, sanki ufak girişimcilerin büyük şeyler
yaratmasına şans tanıyormuş gibi lanse ediliyor.. fakat aslında mevcut
patent sistemi bunun tam tersi yönde işliyor.

Mevcut sistemin yaptığı büyük oyuncuları yerinde tutmak ve ufak
girişimcileri dışarıda bırakmaktır. Mesela yerleşmiş sektörlerdeki
büyük oyuncuların belli bir alanda alabildikleri kadar fazla patenti
almaları bilinen bir taktiktir. Sonra bu büyükler, diğer büyüklerle
gerektiğinde patent anlaşmaları (cross-licensing) yaparak piyasaya
ürün sürerler, böylece sektörde bir tür "barışçıl" düzen oluşmuştur;
ama bu büyükler elleri altındaki bu cephaneyi yeni yetme
girişimcilerin gelip piyasadaki "dengeleri" bozmaması için onları
dışarıda tutmak için de kullanmaktadırlar.

Bu durum insanların patent sisteminin "neye yaradığı" hakkındaki
düşüncelerinin neredeyse tamı tamına zıttıdır. İnsanlar patent
sisteminin inovasyonu tetikleme, statükoyu sarsma yönünde bir itici
kuvvet olduğunu düşünürler. Fakat sistem aslında bunun tam tersi yönde
işlemektedir.

TC: Patent sisteminde bir reform gerekli midir?

MS: Kesinlikle evet. Ben bu yönde pek çok kez fikir beyan ettim ve
sebeplerini ortaya koymaya çalıştım. Patent sisteminin yaratılma
sebebi insanların icatlarını ortaya çıkartmaları için bir teşvik
olmasıydı... Sistem yüzyıllar önce inovasyonların gizli tutulduğu ve
aile şirketleri içinde nesiller boyunca dışarı verilmediği bir çağa
dayanıyor. Fikir şöyleydi: eğer bu gizli tutulan bilgiler bir şekilde
korunursa ama herkes tarafından bilinirse, başkaları o fikir üzerinde
ek inovasyon yapabilir ve bu tüm toplum için daha iyi bir şey
olur. Yani, patent sistemi fikri yaratanlara o fikir üzerinde kısa
süreli monopoli şağlayarak herkese faydalı olabilecek fikirlerin
[hemen] dışarı çıkmasını sağlama amacını güden bir tür al-ver dengesi
(trade-off) oluşturmuştu.

Fakat günümüzde iki yeni durum ortaya çıktı: Bir, artık kimse fikrini
gizleyemiyor. Bugünlerde neredeyse her ürünün iç yapısı
geri-mühendislik teknikleri ile ortaya çıkartılabiliyor. İkincisi,
fikirlerin korunma tanımı aşırı bir şekilde genişletildi, ve bu yeni
haliyle koruma, artık toplum için bir fayda getirmekte
başarısız. Yani, hem fikri vermekle bir şey kazanmıyorsun, hem de
özellikle teknoloji alanında, bunu yaparken verdiğin fikirlerin
etrafında [alınan devasa patentler yüzünden] birilerinin kartel
yaratma imkanına izin vermis oluyorsun. Sonuç olarak toplum ve küçük
girişimci kaybediyor.

[1] Linux işletim sistemi şu ana kadar insanlığın yarattığı en büyük
yazılım olma rekorunu elinde tutuyor. Yazılım tamamen herkese açık bir
şekilde oluşturuldu. Ubuntu Linux ise bu ana sistemi alarak onun
üstüne kullanıcıya yakın (user friendly) ek bir sistem yaratmayı
başardı. Biz de şahsen bu sistemi kullanıyoruz, hatta bu satırları bir
Ubuntu Linux sistemi üzerinde yazmaktayız.

---

