# Hidrojen

Japonya yenilenebilir hidrojen bazlı ekonomi
[kuruyor](https://www.chemengonline.com/japan-takes-major-step-toward-h2-based-economy/). AB/D
bölgesinde de bu teknoloji büyümekte. Hidrojen yakıt-hücre (HFC)
teknolojisi araba motoru, ev ısıtmak gibi pek çok yerde kullanım
bulur. Hyundai, Mercedes, Toyota HFC bazlı arabalarını anons
[ettiler](http://thirdwaveiscoming.blogspot.com/2018/09/hyunda-nexo-additions.html).

HFC hidrojen ve oksijen gazını özel bir işlemle birleştirerek enerji
üretir, egsozdan su çıkar. Hersey temiz, karbon salınımı sıfır. Yakıt
hidrojendir, hidrojenin kendisini üretmek ise güneş panellerinden (ya
da başka bir kaynaktan) gelen elektriği suya (evet bildiğimiz su)
uygulayarak yapılır. Su ayrışarak oksijen ve hidrojen üretir. Çıkan
hidrojen depolanır, sonra kullanım için yakıt olur.

Hidrojen üretmek artık pahalı değil, üretim verimliliği yüzde 70
üzerinde, bu rakam hidrojenin potansiyel ısıtma enerjisini o hidrojeni
üretmek için gereken enerjiye bölerek elde edilir. Eğer ayrıştırma
için kullanılan elektrik güneşten geliyorsa, bir başlangıç yatırımı
sonrası bedavadır.

Tüketiminde bir araba tam depoda >400 km yol alabiliyor, yani enerji
potansiyeli iyi bir yakıt. Altyapı için hidrojen istasyonları gerekli,
fakat istasyonlar kendi hidrojenlerini üretebilirler. Ama daha merkezi
üretim ekonomik yapılırsa nakliyat ta olabilir.

Tesla elektrik arabaları lityum-iyon bazlı pil kullanırlar, arabanın
altında büyük bir pil vardır, cep telefonunda ya da dizüstü
bilgisayarla olduğu gibi (hatta teknoloji tıpatıp aynı) bu pil
doldurulup boşaltılır. Fakat lityum-iyonun geri dönüşümü temiz
olmayabilir, HFC ile çevreye için zarar yok.

Tesla'ya rakip bir ABD firması çıktı,
[Nikola](http://thirdwaveiscoming.blogspot.com/2018/09/nikola.html)
(ünlü mucit Nikola Tesla'nın biri ismini diğeri soyismini kullanmış),
hidrojen ile çalışan tır üretiyorlar.

Japonya'nın bu teknolojiyi seçmesi bir gösterge, Japonya her zaman
enerjide dışa bağımlı oldu, hatta süpertanker kavramı bir Japon
icadıdır, ülkenin petrol ihtiyaçları o kadar büyük boyutlardaydı ki
çok miktarda petrolün bir kerede taşınması için süpertanker yapmaları
gerekti. Şimdi hidrojene yaptıkları yatırım teknolojide gelecek
gördüklerinin ispatı. Toyota bu alanda bu sebeple aktif.

Toyota geçende bütün HFC patentlerini herkesin kullanımına [açtı](https://cleantechnica.com/2015/01/08/toyota-making-5600-hydrogen-fuel-cell-patents-free-use-industry-companies/). 

Eğer yaygın kullanım bulunursa mevcut petrol üreticileri ve boru hat
inşacıları için kötü haber.

