# Kılıçdaroğlu TDK'ya başvurdu

Kürt ve Alevi sözlerini ağzına alamayan Kılıçdaroğlu, TDK'ya
başvurarak bu kelimelerin yerine yenilerinin bulunmasını talep
etti. TDK bilindiği gibi önceden hostes kelimesi yerine "gök götürü
konuksal avrat" ve otobüs için "çok oturgaçlı götürgec" gibi bazı
başarılı buluşlara imza atmıştı. Kurum yetkilileri Kılıçdaroğlu'na
hemen yardım sözü verdiler. Uzun süren bir araştırma sonunda TDK, Kürt
kelimesi yerine "Tükel, Kamutay Dağ Irkı", Alevi yerine "Ali
Takipdarbilig Onuren Baysak Issıları" kelimelerini buldu.

Bir basın toplantısında kelimelerin duyurulması sonrasında "dağda olma
vurgusu bir coğrafi ayrımcılık olmuyor mu?" eleştirisine, Kılıçdaroğlu
"haklısınız, 'dağda olabilecek, ya da olmayabilecek bir ırk' şeklinde
de kullanılabilir" cevabını verdi. Kılıçdaroğlu daha da ileri giderek,
aslında bu konularda konuşmaya bile gerek olmadığını, Sessiz Sinema
oyununun tekniklerinin kullanabileceğini söyledi; Örnek olarak
Kılıçdaroğlu "bir kelime" işareti verdikten sonra kollarını açıp kanat
gibi çırpmaya başladı fakat Kürt mu Alevi mi kelimesini kastettiği tam
olarak anlaşılamadı.
