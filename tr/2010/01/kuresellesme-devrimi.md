# Küreselleşmede Devrim

Claude Smadja ve Clyde Prestowitz'in Newsweek yazisi

Washington Konsensüsü oldu ve Batı artık küresel yönetimde çözüm
sağlamak bağlamında monopoli şahibi değil [..].

"Çin, Almanya üretir, Amerika tüketir" denebilecek bir fazi da geride
bırakmış bulunuyoruz. Küresel krizin sebebi Amerikalı bankerlerin
açgözlülüğü değil, ülkelerin tasarruflarında, yatırımlarında, ve
ticaretlerinde oluşan küresel dengesizliklerdi, ve bu dengesizlik son
20 senedir sürekli büyümekteydi [..] Dev ihracatçılar tarafından
biriktirilen aşırı ihraç fazlası (trade sürplus), sürekli artan ABD
bütçe açıkları ve bu açığı finanse etmek için gerekli olan devasa
boyutlardaki yatırım akışı faiz seviyelerinde ve yatırımcıların risk
idaresinde büyük sapmalara, bozukluklara yolaçmıştı. Sistemin
sürdürülmesi imkansızdı, ve doğal olarak çöktü.

[Global] ekonomik yapıdaki bir kayma, politik güç yapısındaki bir
kaymayı beraberinde getirir [ve] bu değişim, kayma aslında olması
gereken bir kaymadır. Bu küreselleşmenin sonu değil, oyunun bir devrim
geçireceği anlamında alınmalıdır.

Çin bölgesel olarak entegre olmuş Asyalı bir imalat ağının 'son
birleştirme noktası [ürün bağlamında]' haline geldi. Pek çok iş
sahipleri bu tür bir sisteme olan bağımlılığını tekrar gözden
geçirmekte, ve artan nakliyat fiyatları bu gözden geçirmeyi / tekrar
düşünmeyi hızlandıracaktır. Üretim, büyük bir ihtimalle tüketimin
yapıldığı piyasalara daha yakınlaşacaktır. Bu daha bölgesel ve ülkesel
ikmal zincirlerine doğru bir gidişat anlamına gelecektir.

Sonuç olarak ekonomik modellerde bir parçalanma / ayrılma /
farklılaşma (fragmentatıon) göreceğiz. Küreselleşmenin Amerikanlaşma
anlamına geldiği çağlar sona erdi [..] Elde edeceğimiz dünya daha
fazla 'çok boyutlu' ve 'dağınık' halde olacaktır. G-20 düzenine geçiş
iyi karşılanması gereken bir gelişme fakat bu daha kontrol edilemez,
dağınık bir küresel yönetim anlamına gelir [..]. Eğer işler yolunda
giderse, politik liderlerin bu yeni ve çetrefil oyunu oynamayı
öğrenmesi gerekecek. Kopenhag iklim zirvesinin çuvallaması bu sürecin
hem aciliyetini, hem de ne kadar zor olacağını gözler önüne seriyor.

---

[1] Fırsattan istifade Clyde Prestowitz'in Rogue Nation adli kitabını
bir zamanlar zevkle okumuş olduğumuzu belirtelim. Prestowitz, Reagan
hükümetinde görev yapmış bir kişilik, yani zannedilebileceği gibi
'karşı taraftan' birisi değil; 'Rogue state' sözü bilindiği gibi
ABD'nin 'kaka ülke' olarak etiketlemek için kullandığı 'başıbozuk
devlet' anlamına gelir, ama Prestowitz bir kelime oyunu yaparak kitap
başlığı ile bu ülkelerden değil, kendi ülkesinden
bahsediyor. Ülkesinin diğer ülkelerde yol açtığı bir sürü bozukluğu
anlattığı bölümü '.. hele Küba hakkında hiç ağzımı açtırmayın (and
don't get me started on Cuba)' diye bitirmesi de bizi o zaman bayağı
güldürmüştü.
