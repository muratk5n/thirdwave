# Endüstriyel İdeolojilerin Temelleri: Maksimizasyon

Bölünmüş üretim / tüketim, 2. dalga toplumlarında "makro manyaklığı"
denebilecek, büyüklük ve büyümeye olan Teksasvarı bir bağımlılığın,
bir tür hastalığın da ortaya çıkmasına sebep oldu. Düşünce şöyleydi:
madem ki fabrikalarda bir malın üretim süresinin, miktarının
arttırılması (longer production runs) daha az birim fiyatı anlamına
geliyordu, o zaman ölçeğin büyütülmesi diğer aktivitelerde aynı
şekilde kazanımlar sağlayabilirdi. Bu mantık "büyük" kelimesi ile
"daha verimli" kelimesini eşanlamlı görmeye başlayacaktı. Sonuçta
maksimizasyon 2. dalganın 5. ana prensibi haline geldi.

Şehirler ve ülkeler en yüksek gökdelene, en büyük baraja, dünyanın en
büyük mini-golf sahasına sahip olmakla övünüyorlardı. Bunun ötesinde
büyüklük, büyümenin bir sonucu olduğuna göre, çoğu endüstriyel devlet,
holding ve diğer organizasyonlar büyüme idealinin fanatik takipçileri
haline geldiler.

Mathushita Elektrik Şirketi'ndeki Japon işçiler ve yöneticiler topluca
her gün koro olarak şu şarkıyı söylerler:

.. Üretimi arttırmak içinyapabildiğimizin en iyisini
yapıyoruz,Mallarımızı tüm dünyaya gönderiyoruz,Bitmez tükenmez bir
şekilde,Aynen pınardan dışarı fışkıran şu gibi,Büyü endüstri, Büyü,
Büyü, Büyü!Harmoni ve samimiyet!Matsushita Elektrik!

1960'da Amerika klasik endüstriyelleşme evresini tamamlayıp
3. dalganın etkilerini hissetmeye başladığında, en büyük 50
holdinginin her birinin ortalama 80,000 çalışanı vardı. General Motors
şirketi tek başına 595,000 çalışana, Vail'in AT&T şirketi ise 736,000
çalışana sahipti. Bu durum, o zamanlarda ortalama bir ev nüfusunun 3.3
kişi olduğundan hareketle, 2,000,000'dan daha fazla insanın geçim için
bu tek şirkete bağımlı olduğu anlamına geliyordu. Bahsedilen rakamın
büyüklüğünü şöyle perspektife koyalım: Üstteki insan sayısı Washington
ve Hamilton ülkeyi kurarken ABD nüfusunun neredeyse yarısına eşitti
[..]

Muhakkak bazıları AT&T'yi özel bir durum olarak görebilir, ya da
Amerikalıların zaten büyüklüğe müptela olduğunu ileri
sürebilir.. Fakat bu makro manyaklığı Amerikalıların tekelinde olan
bir problem değildi. Fransa'da 1963 yılında 1400 şirket, ki toplam
şirketlerin yüzde 1'inden bile ufak bir rakamı temsil ediyorlardı, iş
gücünün tamı tamına yüzde 38'ini istihdam ediyordu. Almanya'da,
İngiltere'de, ve diğer ülkelerdeki hükümetler şirketleri sürekli
olarak birleşip daha da büyük şirketler yaratılmaları yönünde teşvik
ediyorlardı, ki bu sayede ortaya çıkacak devlerin Amerikalı
rakipleriyle daha iyi başa çıkabileceğini düşünüyorlardı.

Şunu da belirtmek gerekir; bu ölçek maksimizasyonu bir "kar
maksimizasyonu" düşüncesinin direk yansıması da değildi. Marx,
"endüstriyel yapının ölçeğinin artmasının" o yapının "materyel
kuvvetinin gelişmesi" ile birebir bağlantısı olduğununu iddia
ediyordu. Lenin, "büyük kurumların, tröstlerin, ve kartellerin kitle
üretim tekniğini en gelişmiş noktaya getireceğini" söylüyordu. Doğal
olarak Sovyet Devrimi'nden sonra Lenin'in ilk yaptığı iş, Rus ekonomik
hayatını en büyük ve en az sayıda organizasyon kalacak şekilde
konsolide etmek oldu.

Stalin büyük ölçek için daha da ileri gidecekti. Devasa boyutlarda
projeler başlatacaktı - Magnitörösk'taki demir-çelik kompleksi,
Zaporozhstal'da bir diğeri, Balkash'taki bakır fabrikası, Kharkov ve
Stalingrad'daki traktör fabrikaları... Stalin, o zamanlarda
etrafındakilere herhangi bir Amerikan fabrikasının ne kadar büyük
olduğunu sorar, ve hemen daha büyüğünün kendi ülkesinde yaptırılması
için emir verirdi.

Sovyet Ekonomik Planlamasında Büyüklük Kültü kitabında Dr. Leon
M. Herman şöyle yazar: "SSCB'nin pek çok bölgesinde yerel
politikacılar 'dünyanın en büyük projelerini' çekme yarışıyla
meşgullar". 1938 yılına gelindiğinde Komünist Parti "megamanya"
eğilimine karşı uyarılarda bulunmaya başlayacaktı, fakat dinleyen
olmadı. Bugün bile Sovyet ve Doğu Avrupa ülkelerinin yöneticileri
Herman'ın tanınına göre "büyüklüğe olan bir müptelalık" probleminden
muştarıptır.

Büyüklüğe olan bu inanç 2. dalganın önü verimlilik ile karıştırması
ile alakalıydı. Fakat endüstrideki makro manyaklığı diğer alanlar da
mevcuttur. Mesela ekonomide, pek çok farklı eksendeki verinin GSMH adı
verilen bir istatistiki ölçüme indirgemesi bu zihniyetin başka bir
örneğidir. GSMH bir ekonominin 'büyüklüğünü' o ekonomi içinde üretilen
mal ve hizmet değerinin toplamasıyla ortaya çıkartılıyordu, fakat
2. dalga ekonomistlerinin kullandığı bu istatistiğin ciddi problemleri
vardı. Öncelikle GSMH açısından üretilen çıktının yiyecek mi, eğitim
mi, sağlık servisi mi olduğu farketmiyordu. Bir evi yapmak, ya da bir
evi yıkmak için birilerinin istihdam edilmesi aktivitelerinin ikisi de
GSMH'yı büyütüyordu, fakat bu aktivitelerden biri mevcut gayrimenkula
eklemiş, diğeri ise ondan eksiltmişti. Ayrıca GSMH sadece piyasada
görülen alışverişi hesapladığı için, içinde para dönmeyen ama en az
paralı olan ekonomi kadar önemli olan ekonomiyi yok sayıyordu. Bu
ekonomi içinde çocuk büyütme, ev işi gibi onsuz paralı ekonominin de
işleyemeyeceği türden aktiviteler vardı.

Tüm bu eksiklere rağmen, dünyadaki tüm 2. dalga devletleri GSMH'lerini
arttırmak için her türlü bedeli göze alarak kör şekilde ileri atlayıp
yarışa girdiler. Büyümeyi maksimize etmek için ekolojik ve sosyal
felaketler dikkate alınmadı. Makro manyaklık prensibi endüstriyel
mentalitenin içinde o kadar derinlere gömülmüştü ki, bu insanlar son
derece doğal ve akılcı çözümü takıp ettikleri düşüncesindeydiler.








