
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <script async="async" data-cfasync="false" src="//pl22542243.profitablegatecpm.com/dd74f296f8cfa448682e8519034dcf34/invoke.js"></script>
      <link rel="stylesheet" type="text/css" media="screen" href="/thirdwave/css/style.css">
      <title>thirdwave</title>
      <link rel="canonical" href="/thirdwave/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/thirdwave/en/" style="text-decoration:none; color:inherit;">thirdwave</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Osmanlıca</h1>
<p>N. R. Keddie araştırması</p>
<p>Ortadoğu'da kendini bir milliyetçi kimlikle özdeşleştirmek [..] ancak
değer yargılarının hızlı ve radikal bir değişimi sonrası olabildi. Bu
değişim, anlamı daha önce değişik hatta çoğunlukla negatif çağrışımlar
yapan kelimelerin pozitif ve milliyetçi şekillerde tekrar tanımlanması
üzerinden olacaktı. Mesela eğitimli Osmanlı vatandaşı için "Türk"
kelimesi eğitimsiz Anadolulu köylüyü tarif etmek için
kullanılıyordu. Elit tabakası kendini tarif etmek icin "Osmanlı"
kelimesini kullanırdı [..]. 19 yüzyılın önemli bir bölümüne kadar da
Osmanlıca Türkçesi, Osmanlı'nin kendisi tarafından Türkik bir dil
olarak kabul edilmemistir, Arapça, Farsça, ve Türkçe bazı öğelerin bir
kırması olarak görülmüştür [ve öyledir], ve bu dil çorbasında Türkçe
hiyerarşinin en altındadır [1]. Diger yandan "Türkiye (Turkey)"
kelimesi de Avrupalılar tarafından Osmanlı'nın müslüman kesimlerini
temsil etmek için kullanılmıştır, ve Türkçe'ye bugünkü kullanıldığı
haliyle Batı'dan ithal edilmiştir.</p>
<p>Benzer şekilde Arap ülkelerindeki "Arap" kelimesi çöl bedevisi
anlamına gelmekteydi; İbn Khaldun kelimeyi bu şekilde
kullanmıştır. Aynen Türk kelimesi gibi, "Arap" kelimesi de o
zamanlarda pek iltifat sayılmayan çağrışımlar yapıyordu, burada tek
fark Türklerin aksine Arapların kendi diline en azından Arapça ismi
vermiş olmalarıdır. Dini eğitimin dili olmasına rağmen Arapça dili de
yüzyıllar boyunca Osmanlı İmparatorluğu'nda aşağı bir konumda
görülmüştür, dünyevi, idari istekleri olanlar daha prestijli görülen
Osmanlıca'yı öğrenmek zorundaydı.</p>
<p>[1] Bu topraklara gelen giden yöneticilerde sürekli bir "saray dili"
yaratma çabaları görülüyor nedense. Osmanlıca sonrası Türkçe'ye
geçilmiş fakat bu sefer "arı Türkçe" çabası ile o da aşırı çetrefil
hale getirilmiş, ve (yine) halktan uzaklaşılmış. İsmet İnönü o
karmaşık evre için "kimse kimseyi anlamıyor" yorumunu anı defterine
not düşecektir.</p>
        </section>          
      </div>
     <div id="container-dd74f296f8cfa448682e8519034dcf34"></div>
    </body>
</html>
