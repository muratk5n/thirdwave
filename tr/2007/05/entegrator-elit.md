# Baglantici Elit ve 3. Dalga

Ama elektronik çağın ilerlemesi ile bağlantıcı elitin gücü tehlikeye
girer. Bir kere, onun altında çalışan basmakalıpı üretim metodu ile
uğraşanlar azalır, bu dolaylı yoldan birleştirenin etkisini
azaltır. Bilgi yeni toplumda bağlantıcı elit'in dışındaki kanallardan
akmaya başlar. Ek olarak yeni dünyada çalışan, "bilgi-işçisi" daha
akıllıdır, yaratıcıdır ve insiyatifi eline alma gibi özellikleri taşır
- bu sebeple "birleşmeyi" kendisi de gayet rahat halleden bir adam
haline gelir.

Bağlantıcılara bu noktada ihtiyaç kalmaz.

Dünyada en büyük çatışmaların akımlararası olduğunu anlarsak,
ülkemizdeki çarpışmaların niye bu kadar çetin geçmekte olduğunu da
anlamış oluruz. Son zamanlarda bir tarafta bürokrasi, "kurumlar", ve
"yönetici takımı"'nın oluşturduğu bağlantıcılar, ait olduğu grubun güç
pozisyonunu kaybetmemek için direnmekte, öteki tarafta sivil toplum,
bireysel haklar, özgürlükler (dini, milli, akademik olsun) gibi
3. dalga topluluklarının yönetime dahil olma ihtiyacı ile meşgul
olduğunu gözlemlemekteyiz.

Bağlantıcılar, tüm sanayileşmiş ülkelerde genel bir inişte, ve
çırpinistadır. Mesela ABD'de eski sanayi/hammadde çıkarlarını temsil
eden Bush hükümeti, dünyayı (tipik olarak) ulus devlet merceğinden
görmesi sebebiyle Irak'taki dini gruplar altyapısını görememiş, ve
kendini büyük bir batağa saplamıştır. Bu elite dahil olan çoğu insanın
bugünlerde ismi skandallarla beraber anılır hale gelmiştir.

Eğer tarih öğretmenimiz olursa, bu gruplar içinde cephe kaybedenin
yeni teknolojiyi ve onun gerekliliklerini temsil eden 3. dalga grubu
olmayacağını görmemiz yanlış olmaz. Evet, bazı değişimler eski sistemi
temsil eden bu elit ve destek grupları için çok hızlı gelmesi
normaldir ve bu değişim bu sebeple belki bir süre yavaşlar. Çünkü
tarih düz çizgide ilerlemez. Fakat genel yön, kaçınilmaz bir şekilde
elektronik çağa doğrudur çünkü teknoloji üretimi, üretim çalışma
metodunu, çalışma metodu hayat tarzını etkiler ve gayrı-merkezi,
bireysel olan yeni dünyanın, standartlaşmış, tek-tip, ulus-devlet
halinde bir grup olarak yönetilmesi uzun vadede imkansız hale
gelecektir. Bunun yapılmaya uğraşılması, yönetimde başarısızlığa ve
bozukluklara yol açacaktır.



