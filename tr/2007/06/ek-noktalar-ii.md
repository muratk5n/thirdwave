# Ek Noktalar II

* Kadınların ekonomik hayatta on plana çıkması, bilgi/servis
  ekonomisinde mümkün olur. Sanayi toplumu, kadınları eve tıkar çünkü
  1) fabrikaya yakın olunmak için çekirdek aile ortaya çıkmıştır 2)
  büyük ailenin getirdiği destek yapısı kaybedilmiştir. Bu yüzden
  birinin evde kalıp çocuklara ve ev odaklı işlere bakması gerekir, bu
  da sanayi toplumunda ne yazık ki hep kadın olur. Yani büyük
  ölçeklerde kadınları ikinci plana iten organize dinler değil, sanayi
  devrimidir.

* Toptan eğitim, toptan üretim, tek-tipçilik arasındaki bağlantı, 28
  Şubat semi-darbemizde iyice ayyuka çıkmıştır. Bu devrin
  icraatlarından biri neydi: Zorunlu eğitimin süresini
  arttırmak. Bant-usülü üretim, bant-usülü eğitime ihtiyaç duyar,
  insanlar hammadde gibi eğitim fabrikalarına sokulup
  "işlenmelidirler" ve tek tip ürünler olarak dışarı
  çıkmalıdırlar. Iİ. akımı perçinleştirmek isteyenler, bu sebeple
  bilinçaltısal bir şekilde tam kendi akımlarının gerektirdiği bir
  icraatı yapmışlardır.

* Son zamanlarda gündemde olan "okulda namaz" niye ilgi çekici,
  tetikleyici bir başlık/haberdir? Çünkü Iİ. akımın "arka bahçesi"
  olan bant usülü okullar, savaş halinde olduğu dinlerin mensuplarına
  karşı bir "savaş alanı" oldukları için, okulda namaz başlığı onların
  "kaybedilmekte" olduğu intibasını yaratmaktadır. Bu da laikçi yobaz
  ulusalcı Kemalist'leri galeyana getirecek türden bir haberdir ve bir
  seviyede, iyi magazin haberciliğidir. Bu şekilde bir haber, ikinci
  dünya savaşı sırasında "Londra'da Nazi Var" şeklinde bir haber
  başlığı kadar etkileyicidir.

* Tek-tipçilik <-> Ulusçuluk <-> Sanayi arasındaki bağlantı ise, geçen
  sene bir sanayicimizin bir etnik grubumuz hakkında ağzından
  kaçırdiği bir söz ile iyice ispatlanmıştır... "İki **'ü Koymuşlar
  Oraya" şeklinde CNN-Türk'e naklen yansıyan bu söz ile Sn. Rahmi Koç,
  bir sanayicinin dünyayı görüşünü çok güzel temsil etmiştir.

* Iİ. ve Iİİ. akımın arasındaki kavga, en güzel Matrix filminde
  vurgulanır. Filmin başını hatırlayın: Film, bir yerel polis ile FBI
  görevlisinin ağız dalaşı ile başlıyor. Akım Teorisi'ne başvurursak,
  FBI merkeziyetçiliği temsil etmekte, onu sevmeyen yerel polis ise
  Iİİ. akım gayrı-merkeziyetçiliği temsil etmektedir ... Sisteme
  başkaldıran Neo'nun bir programcı olması katiyen bir raslantı
  değildir. Ayrıca Matrix içinde arka plan olarak gösterilen
  teknolojilerin "tren", "telefon" gibi sanayi devriminin ürünleri
  olan eşyalar olması da manidardır. Matrix, genel bağlamda
  "makinaların insanları köleleştirmesi" üstüne kurulmuş bir filmdir,
  ve bu korkular, arkada bıraktığımız endüstri çağı için oldukca
  gerçek korkulardır! İnsan boyutunu aşan devasa, monoton, yeknesak
  yapılar, insanları hakikaten son 300 sene boyunca aktif olduğu
  ülkelerde köleleştirmiştir.

* Toptan üretim, toptan tüketim, toptan eğitim, toptan eğlenceyi (mass
  entertainment) doğurur. Bu tür eğlence için büyük kitlelere hitaben
  yıldızlar fabrika usulü üretilip, pazarlanıp, birdenbire
  toptan-medya (mass media) üzerinden kitlelere süratle
  yollanırlar. Fakat bu mentalitenin çökmeye başladığını son günlerde
  alanen görmekteyiz - pis kokular en keşif şekilde de ABD eğlence
  sektöründen gelmektedir. Birkaç seneliğine pazarlanan yıldızlar,
  teker teker sönmekte, ayaklar altına alınmaktadırlar. Britney
  Spears, Paris Hilton bunun en son örnekleri olarak sayılabilirler.

* Iİ. akımı simgeleyen organizasyon şekli "piramit" ise, Iİİ. akımı
  simgeleyen organizasyon usulü "düz" organizasyondur (flat
  organization). ABD'de bizim bizzat çalıştığımız teknoloji
  şirketlerinde artık kimsenin direk "üstü" yoktur. Projeler için
  biraraya gelinip, sonra dağılınmakta, ve bu dinamik yapı projeden
  projeye devam etmektedir - tüm şirketlerde bu tür bir yapıya doğru
  gidiş artacaktır.

* Iİİ. akımın anahtar kelimeleri, "proje" ve "ağ" (network) kelimeleri
  olarak sayılabilir.

* Her medeniyet servet ürettiği şekilde savaşır ise, bilgi/servis
  ekonomileri artık bilgi üzerinden savaşacaktır. Bu bilgi,
  istihbarat, ya da bilgi altyapısına olan saldırılar (hacking)
  şeklinde olabilir. Herhangi bir silahlı kuvvet için artık istihbarat
  had safhada önemlidir ve bu istihbarat pek çok boyda ve şekilde
  gelebilir. Bunların ana kategorileri SIĞİNT, HUMİNT, IMİNT,
  MASINT'tir.

SIGINT, Sığnal Intelligence, HUMINT, Human Intelligence, IMINT İmagery
İntelligence, MASINT, Measurement and Sığnal Intelligence olarak
bilinir. Detaylı tanımlar için Google'layınız. Bilgi savaşında su anda
en ileride olan, ABD askeriyesidir. Çin de geçenlerde test ettiği
"uydu vurma" yöntemiyle bu alanda ilerlemek istediğini göstermiştir
(bilginin alınmasını durdurmak ta yeni bilgi savaşının tekniklerinden
biri olacaktır).


