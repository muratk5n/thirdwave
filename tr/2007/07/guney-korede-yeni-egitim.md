# Amerika'da, Guney Kore'de Yeni Egitim

Eğitim kalitesi ile bilinen Güney Kore de artık imtiyazlı okullar
(charter school) açarak, yeni eğitim metotları ile denemelere
başladı. İmtiyazlı okullar, müfredatların serbest, velilerin
çocuklarının eğitiminde daha çok söz sahibi olduğu ve okulların
değişik eğitim metotları ile innovasyon yapabildiği türden
okullardır. Alttaki röportajdaki geleceğin eğitimi bağlamında
özellikle bahsedildiklerini görebilirsiniz. İmtiyazlı okullar, ABD'de
"evde ders" kavramı gibi süratle gelisen bir eğitim yöntemi olmaya
aday.

Amerika'da Philedelphia Eğitim Kurulu ve Microsoft'un beraber
başlattığı bir lisede, "öğretmen öğretir, çocuk yutar, çocuk sınava
girer" formülü tamamen değiştirilmiştir. Değiştirilmiş yeni eğitimde
çocuklar, tek bir bilgi öbeğine tıkılmak yerine, gerçek dünyada
olabilecek bir problem için gereken, ve pek çok değişik bilgi
öbeklerinden gerekebilecek bilgileri kendileri "çekerek" sadece o
problemi çözmek için gereken fbılgıyı toplamaya ve kullanmaya
yönlendirilmektedirler. Sonuçlar oldukca iç açıci ve ilginçtir. Sınav
sonuçlarında klasik usul ve yeni usul arasında neredeyse hiç fark
yoktur. Fakat bir sene sonra çocuklara aynı konular tekrar
sorulduğunda, klasik eğitimden çıkanların hiçbir şey hatırlamadığı
gözlenmiştir. Yeni eğitimdeki çocuklar ise bilgiyi hatırlamakta ve
artık detaylandırma aşamasındadırlar.


