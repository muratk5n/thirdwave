
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <script async="async" data-cfasync="false" src="//pl22542243.profitablegatecpm.com/dd74f296f8cfa448682e8519034dcf34/invoke.js"></script>
      <link rel="stylesheet" type="text/css" media="screen" href="/css/style.css">
      <title>thirdwave</title>
      <link rel="canonical" href="https://muratk5n.codeberg.page/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://muratk5n.codeberg.page/en" style="text-decoration:none; color:inherit;">thirdwave</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Askerlik</h1>
<p><em>Unutulanlar Dışında Yeni Bir Şey Yok</em>, Tümgeneral Osman Pamukoğlu </p>
<p>"Osmanlı'nın kadrolu temel askeri gücü neydi? Yenicerlerdi. Yükseliş
dönemi dahil Yeniçerilerin bazı dönemler dışında mevcudu 20,000'i
geçmemiştir. Sonraki Nizamı Cedid'in mevcutları 48 ila 70 arasında
değişmiştir. M.O 1540'larda bugünkü anlamdaki ordu nizamı ilk kez
Mısır'lılarda görülür. Ve bugüne kadar dünyadaki sistemik bir şekilde
altı askere alma usulü uygulanmıştır. En pahalı sistem de şu an bizim
uyguladığımızdır. Yani bütün ihtiyaçları devlet tarafından karşılanan
sistem. Bu sistemde paranın yarısından fazlası da yeme içme, yatma
kalkma, ayakkabı ve çoraba gider.</p>
<p>Bu eski ve zamanı geçmiş bir düzendir. Genişleme, kalabalıklaşma, bu
devrin ve geleceğin teşkilat yapısı değildir.</p>
<p>Muvazzaf ordu çelik çekirdek ve bilye gibi olacak. Mevcudu da bana
göre 150,160 bini geçmemeli. Genel ve bölgesel bir savaş olacaksa bu
'yıldırım tipi' bir seferberlikle halkın katılım ile olacaktır. Bu tip
savaşlarda zaten 4-5 ay hazırlık yapılacaktır. Neyinize yetmiyor?
Yeter ki hazırlıklı olun.</p>
<p>Daha bitmedi. Ben 3 Temmuz 1993'e buraya [Güneydoğu] geldiğimde bu
mücadeleye bağlanan asker sayısı 185,000 idi. Fakat PKK'lı sayısı
bütün istihbarat örgütlerine göre 12,000 idi. Şu anda 360,000 asker
var ve PKK'lı sayısı da 5-6 bine düştü. Neredeyse 60 askere 1 PKK'lı
düşüyor.</p>
<p>Karakollardan birindeki askerin gece veya gündüz arazideki bir cismi
yanlış algılaması sonucu başlayan atışları diyelim 20 dakika sonra
kestirebildiniz. Kesilmez ya. Giden para ne kadar biliyor musunuz?
13,000 YTL.. Bu anlattığım örnek 60 kusur kışla ve karakolu olan
Hakkari'de her gün kaç kere cereyan ediyor? Can pazarında elbette
paranın canı cehenneme. Ama bu da gidiyor işte.</p>
<p>Bu coğrafyada Persler, İskender, Roma, Selçuklu, Osmanlı ve Tümür, hiç
bir dönemde bu kadar asker bir arada olmamıştır. Uzatmayayım; asker
alma sistemi ve süresi, hepsi birbirinin içindedir. Hızlı zamana ve
geleceğe göre düzenlenmelidir.</p>
<p>PKK mücadelesine seçilmiş subay ve astsubaylar dahil 20,000 asker
yeter de artar. 4-6 ay özel eğitim yapacağız. Askerlik süresi bir
savaşçının ne kadar zamanda yetiştirilebileceğini doğru ve tam
tespitle mümkündür. Bu süre dört aydır. Dört ay sonra ne yaparsan
yap. Pratik, alışkanlık kazandırır ama mükemmelleştirmez. "</p>
        </section>          
      </div>
     <div id="container-dd74f296f8cfa448682e8519034dcf34"></div>
    </body>
</html>
