
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <script async="async" data-cfasync="false" src="//pl22542243.profitablegatecpm.com/dd74f296f8cfa448682e8519034dcf34/invoke.js"></script>
      <link rel="stylesheet" type="text/css" media="screen" href="/thirdwave/css/style.css">
      <title>thirdwave</title>
      <link rel="canonical" href="https://muratk5n.codeberg.page/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="https://muratk5n.codeberg.page/en" style="text-decoration:none; color:inherit;">thirdwave</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Endustriyel Adam</h1>
<p>A. Toffler</p>
<p>Bu insan, tarihte kendinden önce gelmiş hemcinslerinden çok farklı bir
karakterdeydi. O, kendinden öncekilerden değişik olarak artık belli
sayıda artık organik olmayan 'enerji kölelerine' sahip biriydi ve bu
sayede çelimsiz vücudunun kuvvetini kat kat arttırmayı başarmıştı.</p>
<p>Endüstriyel Adam hayatının büyük bölümünü fabrika ya da ona benzer
ortamlarda geçirmişti - bu ortamlar, mekanize ve organizasyonel
bağlamda tekil bireyi ufacık hissettiren, devasa ölçülerdeki oluşumlar
olarak onun tepesinde ağırlıklarını hissettiren oluşlardı.</p>
<p>O, en küçük yaştan itibaren hayatın artık büyük ölçüde paraya bağlı
olduğunu öğrenmişti. Tipik olarak çekirdek ailede büyümüş, tipik
olarak fabrika usulü "et işleyici" okullardan birine gitmişti. Dünya
hakkındaki 'zihin resimlerini' kitle medyasından alacaktı. Büyük bir
holding için çalışacak, bir sendikaya, kiliseye, ve diğer pek çok
organizasyona ait olup benliğini, üyesi olduğu her organizasyona
parselleyerek bölünmüş kişiliğini bu organizasyonlara armağan etmeyi
görev edinecekti.</p>
<p>Ayrıca Endüstriyel Adam artık kendini içinde yaşadığı kasaba ya da
şehir ile değil, 'ülkesi' ile özdeşleştirecekti.</p>
<p>Bu insan kendini doğanın rakibi, hatta onun düşmanı olarak görecektir
- ki iş hayatında rutin bir şekilde doğanın ırzına geçerek ondan fayda
çıkarmaya çalışacaktır (exploitation). Fakat paradoksal bir şekilde de
savaştığı bu şeyi hafta sonları 'ziyaret etmek' için derin bir ihtiyaç
duyar (hatta ne kadar barbarca ona saldırırsa, bir o kadar şiirleri,
edebiyatı, kelimeleri ile onu yüceltmek ister). Tüm bunları yaparken
bu insan, kendini geniş, tüm çarkları birbirine girmiş saat gibi
çalışan bir ekonomik, sosyal ve politik mekanizmanın bir parçası
olarak görmeye alışır, bu yapının onun anlayışına sığmayacak ufuklara
gittiğini derinden hisseder.</p>
<p>Bu gerçeklik karşısında zaten isyan etse de para etmeyecektir. O,
kendini geliştirmek için değil para kazanmak, geçim sağlayabilmek için
yırtınır. Bunu yapması için toplumda başkalarının koyduğu kurallara
göre oynamayı öğrenmek zorundadır. O da kendine atanmış role girerek,
bu rolü iyi bir şekilde oynamaya çalışır.</p>
<p>Bunu yaparken yaptıklarından nefret edebilir ve kendini, hayat
standartını yükseltmiş o koca sistemin kurbanı olarak bile
hissedebilir. Fakat tüm isyanı nafiledir. Sistem işlemeye devam eder
ve tüm bunlar olurken onun direk bir çizgi olarak gördüğü zaman onu
kolundan tutup o kaçınılmaz sona, acımasız bir mezara doğru
taşımaktadır. Kolundaki saatin saniyesi her tıkladığında, zihnen
kendini bu sonuca biraz daha yaklaşmış hisseder ve tüm dünyanın, ve
onun üzerindeki her kişinin, hareketleri saat gibi düzenli ve amansız,
aldırmayan, koca kozmik bir makinanın içinde ufak bir parçadan ibaret
olduğu düşüncesine kapılır.</p>
        </section>          
      </div>
     <div id="container-dd74f296f8cfa448682e8519034dcf34"></div>
    </body>
</html>
