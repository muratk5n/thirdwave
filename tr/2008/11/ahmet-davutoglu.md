# Ahmet Davutoglu

Taraf sordu, Ahmet Davutoglu cevapladi.

---

1. En sevdiğiniz kelime?

Hikmet

2. Nefret ettiğiniz kelime?

Nefret

3. Ne sizi heyecanlandırır?

Tarihin içinde akmakta olduğum hissi

4. Heyecanınızı ne öldürür?

Bu akışın ritmini kaybetme korkusu

5. En sevdiğiniz ses nedir?

Çocuk sesi ve gecenin karanlığında derinden gelen bir ney sesi

6. Nefret ettiğiniz ses?

Münasebetsiz vakitlerde çalan cep telefonu

7. Hangi mesleği yapmak istemezsiniz?

Cellatlık

8. Hangi doğal yeteneğe sahip olmak isterdiniz?

Savaşmaya hazır tarafları durdurabilecek bir ikna yeteneği

9. Kendiniz olmasaydınız kim olurdunuz?

Kendim olmayı tartışmayı haddi aşmak olarak görürüm

10. Nerede yaşamak isterdiniz?

Her sabah kalktığımda güneş doğarken Kudüs, Medine ve İstanbul’un tarihi siluetini aynı anda görebileceğim bir mekanda

11. En önemli kusurunuz nedir?

Birçok işi aynı anda yapabilme hırsıyla zamanı idare edememek ve aileme yeterince vakit ayıramamak

12. Size en fazla keyif veren kötü huyunuz hangisi?

Yoğunlaştığım teorik bir çalışmanın en kritik aşamasında kağıdı ve kalemi terk ederek alabildiğince yürümek

13. Kahramanınız kim?

Üzerinde herhangi bir kul, hayvan, bitki hakkı olmadan ruhunu teslim eden sıradan bir insan

14. En çok kullandığınız küfür?

Eğer küfürse “densiz”

15. Şu anki ruh haliniz nasıl?

Metafizik dinginlik ile tarihi yaşama coşkusunun oluşturduğu iniş-çıkış

16. Hayat felsefenizi hangi slogan özetler?

Mahiyet sahibi olmadan erdemli, özgüven ve izzet sahibi olmadan onurlu olunamaz. Bir problemi görme yeteneğine sahipsek o problemi çözebilme kudretine de sahibizdir.

17. Mutluluk rüyanız nedir?

Çocuklarımın ve öğrencilerimin insanlara faydalı eserler verdiğini görebilmek

18. Sizce mutsuzluğun tanımı?

Varoluşuna anlam verememek

19. Nasıl ölmek isterdiniz?

Ders verirken

20. Öldüğünüzde cennete giderseniz Tanrı’nın kapıda size ne söylemesini istersiniz?

Dağların üstlenmekten çekindiği emanetin hakkını verdin ya kulum! Cemalimde varlığın ezeli ve ebedi anlamını keşfedebilirsin.

