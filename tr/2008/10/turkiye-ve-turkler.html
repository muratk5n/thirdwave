
<html>
  <head>
      <meta charset='utf-8'>
      <meta http-equiv="X-UA-Compatible" content="IE=edge">
      <meta name="viewport" content="width=device-width, initial-scale=1.0"/>
      <script type="text/x-mathjax-config">MathJax.Hub.Config({  tex2jax: {inlineMath: [["$","$"]  ]}});</script>
      <script type="text/javascript" src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS_HTML-full">
      </script>
      <script async="async" data-cfasync="false" src="//pl22542243.profitablegatecpm.com/dd74f296f8cfa448682e8519034dcf34/invoke.js"></script>
      <link rel="stylesheet" type="text/css" media="screen" href="/thirdwave/css/style.css">
      <title>thirdwave</title>
      <link rel="canonical" href="/thirdwave/en/" />
    </head>        
    <body>
      <div id="header_wrap" class="outer">
        <header class="inner">
          <h1 id="project_title">
            <a href="/thirdwave/en/" style="text-decoration:none; color:inherit;">thirdwave</a>
          </h1>
          <font color="gray" size="2">Github Mirror</font>
          <h2 id="project_tagline"></h2>          
        </header>
      </div>
      <div id="main_content_wrap" class="outer">        
        <section id="main_content" class="inner">
<h1>Türkiye ve Türkler</h1>
<p>1878-1918 arasında Türkiye'de olan bir Alman subayı Franz Carl
Enders'ın Türkiye ve Türkler hakkında takriben 100 sene önce yaptığı
bazı gözlemler alttadır.</p>
<p>"Eğitim için Türk'e inat ve dayanma gerekir. Önce bir planla
heyecanlanır, bir çalışma programı kurar. 10 kişi beklenen yere 30
kişi gelir. İkinci gün 20 kişi kadar gelir, üçüncü gün 15'e düşer ve
13 gün sonra bütün planlanan heyecanla konuşulan şey
unutulmuştur. Şayet bir öğrenci kalmışsa, çalışkansa ve itinayla
çalışıyorsa, o da bir Ermeni'dir.  Türk'ün varlığında, kısaca
değindiğim bir özellik, onun güvensizliğidir. Alman'ın anladığı
anlamda bir açıklık beyhude yere aranmamalıdır. Türk kendini ifade
etse bile dahi söylenmemiş, ileride kullanmak üzere sakladığı bir şey
daha vardır. O sırların dostudur ve çok meraklıdır. Bu karakter
özelliği Asyalı kökenlerinden gelmektedir. Bu özellik bütün Asyalı
halklarda yüksek oranda mevcuttur. Türk'ün bu özelliği son yüzyılda
Avrupalıya karşı daha fazla artmıştır.  Azalan samimiyet sonucu
Doğu'da söylenen sözün önemi bizdekinden daha azalmıştır. Bir prensip
vardır, mahirce söylenen yalan zeka işaretidir ve bundan çıkarılan
sonuca göre sadece aptal olan yalan söylemez. Konuşulan sözün
değerinin azalması, yazılanın gülünç derecede aşırı takdirine
bağlanır.</p>
<p>Meşhur bir Doğulu bir zamanlar şöyle demiştir: "Mürekkep, azap
çekenlerin kanından daha değerlidir".  Doğulunun büyük toplumsal
inceliği onun güvensizliğini açıkça belli etmesini engeller ve
toplumsal mahereti onun sahte bir açıklık göstermesini sağlar ve çok
daha kaba olan yabancı, uzun süre bunu anlayamaz. Türk, bildiği, Tanrı
ve dünya hakkında düşündüğü ile ilgili konuşmaktan hoşlanmaz. Kırılan
yumurtası için fazla gıdaklayan Avrupa tavuğuna hiç mi hiç benzemez.
Prensibi şudur: "Çok bilen ama bunu az belli eden bilgedir".  Bu
eğitimi Araptan almıştır ve iyi benimsemiştir. Severek dinler, bu
arada hedefini düşünür ve insanlar hakkında kesin bir hüküm verir.
Türk, pozitif çalışmaya az meyilli olmasına rağmen -zira ruhen ve
bedenen rahattır ve her aşırı gayretin düşmanıdır- konuya kendisi de
aşina olmasa, yabancı düzenleri ve yabancı fikirleri bir "içgüdü" ile
kesin eleştirir. [..]  Merakı ona bütün yabancı şeyleri
kullanılmaksızın temin ettirir. Ya kullanılmadan kalır veya yanlış
kullanılır ve ziyan olur. Bu tutkudan vicdansız Avrupalı tüccarlar
istifade etmiştir ve Türkiye'ye büyük miktarda kullanılmayacak malzeme
ve kötü kaliteli mal satmıştır.  Türk söyleneni çabuk kavrıyor. Mühim
olan, öğrenmek için fırsat ve güçlü bir zorlama olsun. Önce heyecanla
el atıyor sonra ilk zorlukta kenara itiyor. Kendisinden ve dünyadan
memnuniyeti onun büyük engelidir, eksik işgücü ve ciddiyetinin
sebebidir"</p>
        </section>          
      </div>
     <div id="container-dd74f296f8cfa448682e8519034dcf34"></div>
    </body>
</html>
