# AİHM bedelli sisteme geçti

AİHM Türkiye'den gelen başvuruların artması üzerine yeni davalar için
bedelli sisteme geçti. Dava açan mağdur vatandaş dava başına 30,000
Euro ödeyecek. Uygulamanın mimarlarından başkan Stefan Hülle "baktık
Türkiye'de bazı kurumlar takır takır parayı alıyorlar, bizim başımız
kel mi dedik, biz de bedelli sisteme geçtik" dedi. Hülle "zaten
Avrupa'da işler kesat, para alsak metelik bulamayız. Neyse ki
gelişmekte olan piyasalar var, bu yeni piyasalar içinde en cazip olanı
da Türkiye. Yüzde 50 gibi inanılmaz bir artış var, bu gösteriyor ki
Türkiye bizim için gelecekte çok önemli bir pazar olacak" dedi.

Hülle ayrıca franchise uygulamasına geçme planlarını açıkladı, her
bölgeye mini-AİHM'ler açılacak. Bir diger fikir "gezgin AİHM", otobüs
içinde mahkeme kent kent dolaşacak ve mağdur vatandaştan başvuru
toplanacak. Hülle "Türkiye'yi genişleme stratejimizin merkezi olarak
görüyoruz" yorumunu yaptı.
