# Cumhurbaşkanlığı süresi

Cumhurbaşkanlığı süresi 5 mi 7 yıl mı olacak? Konu hakkında kulislerde yapılan bazı yorumlar oldukça ilginç; konuşulanlara göre şu anda yönetim, süre konusu bir yana, Cumhurbaşkanlığı için bedelli sisteme geçmeyi planlıyor.

"Askerlik süresi tartışmalarında bedelli askerliği gündeme sokarak bir şeyler yapmış gibi gözükerek gündemi değiştirmeyi başarmıştık" diyen görevli "aynı şeyi Cumhurbaşkanlığı için de yapmayı planlıyoruz" diyerek devam etti "Cumhurbaşkanlığı'nda bedelli sisteme geçersek Çankaya'yı bir ilgi merkezi, bir odak olmaktan kurtarabiliriz. Kim para vererek Cumhurbaşkanlığı yapmak ister ki?" İsmini gizli tutmak isteyen görevli, eğer tüm bu önemlere karşı hala Cumhurbaşkanlığı isteyenler olursa, Çankaya'yı tamamen Güneydoğu'ya taşımak gibi önlemlerin de gündeme gelebileceğini söyledi, böylece Cumhurbaşkanlığı bir tür Şark hizmeti haline gelecek ve bu makama olan talep azalacak.
